259

a consilio deficere vidit , eos etiam reprehenderet ‚ aut
secum pugnaret necesse erat. Pietas autem eum induxit
ut etiam in his a vero iudicio aberraret , ut non secus
atque antea Arati, sic nunc Scipionum amori fere in-
scius omnia postponeret, cum solam virtutem se colere ,
nequitiae se obniti crederet. Iam supra exposui hoc
vitio laborare ea quae de Scipionis maioris rebus gestis
scripserit ; ex eadem causa ortae sunt illae argutiae
quas de bello Punico ΠΙ conflavit. Scipio minor id
bellum gessit, cui ipse amicissimus et constans comes
fuit; num id cui ‚ quomodocunque ortum erat , Scipio
omnes vires consecravit , cuius ipse pars quaedam fuit ,
bellum impium et turpe fuisse contendere potuit? An
forte id Polybio necessarium fuisse censemus ut Scipio-
nis amicitia recusata , potestatem libere et rigide de
omnibus rebus humanis iudicandi sibi integram servaret?
Nempe tale quid poscere maximae stultitiae est. Sed
hoc agnoscere debuit Polybius , disciplinae aequi et
boni primum locum in scribenda historia tribuendum
non esse , rerum gestarum scriptori non id inprimis
curandum esse quid bonum fuerit, sed quid verum sit.
Historiae utilitati melius consulet is qui virtutem lau-
dibus efferre non conatus , res ipsas cum cura et dili-
gentia exposuerit , quam is qui quod malum sit bonum
esse dixerit; qualis error cum in omnes rerum scriptores
cadat , tum praesertim in eos qui res suo tempore ge-
stas memoriae tradant. —- ’

Iamvero ea quae reprehendi , cum magis ad iudicium
de rebus latum quam ad‘ res ipsas , tum ad breviores
tantum librorum partes pertinent. Pragmatismus ille ‚
quo etiam superiore saeculo nonnulli scriptores histo-
riam virtutis ministram et praeceptricem facere conati
sunt ‚ non prohibuit quin egregium cognitionis fontem
aperuerit Polybius ‚ cuius Livius ‚ Diodorus , alii partem

