146

ea integra adessent factum esse non potest , et Polybius
iure voces „legionem Macedonicam” omisit. Sed cum
hac in re auctorem Livii erravisse appareat ‚ totam
traditionem de auxiliis Macedonicis fide indignam esse
credibile fit i).

Omnino negari non potest , narrationem belli in His-
pania et Africa, qualem edidit PolybiuS, laude dignam
esse. Egregio auctore usus est , qui quasque res cum
veritate et evidentia exposuerat. Etiamsi forte recte ei
auctori obicitur , res Scipionis in Africa degentis ita ab
eo (apud Livium) tradi ut non satis appareat, in quantas
angustias quantaque pericula initio a. 203 ibi ’ redacti
fuerint Romani, id Polybio obicere non possumus
quoniam non tota huius anni narratio Polybiana extat ,
tantum fragmenta ex ea supersunt. - Etiam quae mu-
tavit Polybius ‚ pleraque certis testimoniis confirmantur;
scilicet Scipionem iam cum Tarracone degeret explora-
visse situm Carthagenae probat epistola ipsius Scipionis;
eum sobrium ⁸fuisse constat e testimonio Laelii, et
recte ut videtur urgetur contra adversariorum crimina-
tiones , qui inprimis ob cultum humaniorem et Graeco
viro dignum in eum invehi solebant ²). Sed tamen

 

¹) cfr. etiam infra cap. III.

2) Eas memoriae tradit Livius XXIX. c. ,19 „externo et regio
more et indulgere (eum) licentiae militum et saevire in eOS.''
Paullo post „ipsius etiam imperatoris non Romanus modo sed
ne militaris quidem cultus iactabatur3 cum pallio crepidisque
inambulare in gymnasio libellis eumpalaestraeque operam dare ;
aeque segniter molliterque cohortem totam Syracusarum amoe-
nitate frui’' ‚ et quae sqq. Ad eosdem fontes referendum esse
videtur quod· Valerius Antias narravit eum virginem Carthagenae
captam parentibus non reddidisse (Gell. VH. 8); sed is calum-

niae convincitur testimonio omniurn auctorum qui supersunt
(L. XXVI. c 50 P. X. c. 19). —Quam multi fuerint qui

