 

150

bius certe non ex eo hausit descriptionem pugnae ad
Sellasiam gestae, quam e suo de vita Philopoemenis
libro repetivit ¹). Quodsi autem Polybius hanc pugnae
descriptionem aliunde petivit statuere licet hoc factum

esse quia Aratus ‚ antequam eam tangeret , scribere
destitisset.

Hos commentarios summa cum veritate et fide con-
scriptos esse censet Polybius 2) , eos sedulo opponit
libris Phylarchi. Phylarchus ³) scriptor non ignobilis ,
res Asiae et Graeciae complexus est historiarum libris
28 , et eas quidem quae a Pyrrhi expeditione in Pelo-
ponnesum ad Cleomenis mortem acciderunt. Polybius
eum nonnullis aliis scriptoribus ita se probavisse ait ‚
ut eum potissimum sequendum elegerint; quamquam
saepe contra Aratum dicat eique contraria scribat ⁴);
cui errori ut obviam eat , Phylarchi fidem impugnare
Arati confirmare studet. Phylarchus hoc vitio inprimis
laborasse videtur ‚ quod vero commune historicorum
illius aetatis vitium erat, quod affectus lectorum vehe-
menter concitare studens , iis rebus ante alias magnum
in libris suis locum concessit , quae omatui oratorio et
quasi poetico aptae , ad misericordiam vel admirationem
lectorum animos movere possent. Quae ratio a iusti
arbitri munere admodum aliena ‚ facile scriptorem ⁷ per-
ducit ad iudicium minus aequum de rebus gestis feren-
dum. Itaque novimus Phylarchum interdum studio et
amore se corripi passum esse ⁵), et Plutarchus hanc ob

 

¹) Vid. infr.

²) ῙῙ. 40 ἓ 43 διὰ τὸ λίαν ἀληθινοὺς καὶ σαφεῖς ἐκεῖνον περὶ τῶν
ἰδίων συντεταχέναι πράξεων ὑπομνηματισμούς.

3) Ἀθηναῖοι· ἦ Ναυκρατίτης. Athen. II. p. 58 C.

4) H. 56 ἓ 1. ’

5) Plut. Arat. c. 38: Φύλαρχος ᾧ, μὴ τοῦ Πολυβίου μαρτυροῦντος,
οὐ πάνυ τι πιστεύειν ἄξιον ἧν· ἐνθουσιᾷ γὰρ ’ὅταν ἅψηται τοῦ Κλεομένους

 

