26

exercendae , tum in iudicio de rebus divinis conspicitur.
Metus et cultus deorum instituti esse ei videntur ad
coercendam plebis libidinem; pietatem erga deos hanc
ob causam in republica colendam esse opinatur quia ea
fere cum bonis moribus et probitate coniuncta sit ¹);
quin etiam superstitionem ‚ δεισιδαιμονίαν , quam a
plerisque hominibus sperni videat ‚ Romanis magnae
utilitati fuisse censet, nam cum ut omnes cives sapien-
tes sint fieri non possit ‚ superest ut vanis quibusdam
terriculis animi plebis premantur ²). Itaque certo quo-
dam consilio deorum et Tartari commenta veteres
(οἱ παλαιοί) induxerunt; Romani autem cum pietatem
erga deos servaverint, probitate longe praestant Graecis3
viro, inquit , graeco rempublicam gerenti etiamsi decem
adduntur custodes ne talentum quidem tute confidere
possis; Romani a furto maxime alieni sunt. Ob hanc
religionis utilitatem etiam scriptoribus venia est cum
de rebus divinis miracula tradant ‚ ne plebs a deorum
metu eximatur ³). Haec Polybii sententia causam osten-
dit cur ipse interdum ad deorum numen et vindictam
provocat ⁴); hoc infirmitati plebis et communi consue-
tudini dedit. Hoc unum ei vitio vertendum videtur ,
quod opinatus sit , quemadmodum ipse cultum deorum
sperneret , sic omnes homines sapientia insignitos ad
eandem mentis sanitatem pervenisse et ratione atque

 

¹) Itaque pietas civium interdum ei est signum probitatis 3
VI 20 3 V. 106. T emplorum violationes , res impie gestas, ob
eandem causam improbat IV. 67 ξ 4 ; V. 9 5 1—-6 et 10 §63
VII. 13 5 3 ; 14 ξ 3 3 vel quia stulti est iram in homines sus-
ceptam contra deos effundere XI. 7 ς 2.

2) P. VI. c. 56.

3) P. XVI. c. 12 ξ 9.

⁴¹) P. XXXII. 25 ξ 14, sed cfr. XXXI. 11 ξ 4: ὡς ἔνιοί φασι,
13 ἓ 23 IV. 21 ξ 113 XI. 2458.

 

 

