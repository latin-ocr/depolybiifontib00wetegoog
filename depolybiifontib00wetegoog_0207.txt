195

pervulgatae apud Romanos de eo opinioni. Eodem

modo Gulussa regulus ‚ qui etiam de moribus Afrorum
quaedam Polybio tradidit (cfr. Plin. VIII. 10. 10 , Pol.
XXXIV. c. 1 5), certe auctor fuit rerum quas narrat
XXXIX. c. 1 'sq.; colloquium cum Hasdrubale duce
Poenorum habuit Gulussa (c, 1), tribus diebus post
interpretis munere functus est in colloquio Scipionis et
Hasdrubalis. -- Denique multa de hac regione tradidit
quae ipse exploravit (veluti descriptionem loti XII. c. 2);
hoc studium optime ei provenit benignitate Scipionis;
is enim classem ei commisit qua „scrutandi illius orbis
gratia” circumveheretur (Plin. V. 1. 1).

Breve ea composui ‚ quae , cum ad itinera Polybii et
ad cognitionem in iis comparatam pertineant ‚ tanquam
exempla esse possint rationis qua uti solebat et utili-
tatis ex iis captae. Magnam operam posuit in explo-
rando et describendo orbe terrarum; non eum fugit
quanto melioribus conditionibus ipse sua aetate ad res
pernoscendas uteretur quam scriptores superiores ‚ cum
Romanorum exercituum expeditiones fere omnes terrae
partes pervias fecissent; duces Romani ei idem fuerunt
quod Eratostheni Alexander Magnus 1). Huic studio
dedit totum librum XXXIV. De India quam non ipse
visit , optimum auctorem habuit Eratosthenem ²); de
Brittannia quo non magis pervenit ‚ fere ‚ ut videtur ,
satis habuit refutavisse commenta aliorum , ut Pytheae‚
et qui ei credidit Eratosthenis ³); rationis quam tenuit
specimen servavit StrabO. Nam cum incolae quidam
Massiliae et Narbonis et Carbilonis principum illius

regionis urbium , qui forte Scipionem convenerant ‚ a

 

¹)Cfr.HI.C.58§1-—59§8.
2)XXX1V.c.13§2.
3)XXXIV.c.5sq.

