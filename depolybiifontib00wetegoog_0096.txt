84

fidem haberent , fere nihil tradendum sibi superesse
crediderunt. Itaque de Livii et Polybii fontibus non
satis cogitaverunt; eam traditionem elegerunt quam
veram esse maxime eis expediret , et alterius (Polybii)
molestam vocem ad silentium redegerunt , statuentes
eius fidem et auctoritatem non ascendere ad talem
vetustatem. At Livii auctoritas num longius ascendit
quam Polybii? Num hic aliud quid facere potuit quam
perscrutari annales? vel, quod potius cred0‚ exscribere
aliquem auctorem qui eo modo res composuisset? Quid
verum sit, statui non potest e iudicio in universum lato
de Livii fide et Polybii. Res tota huc redit: quibus
auctoribus usi sint P. et L. ; quod si indagatum est ,
quaerendum superest quatenus alium auctorem ex alio
explere , alios reicere aequum sit. Etiamsi constat Fa-
bium fuisse Polybio auctorem ‚ minime ex ea re sequi-
tur omnes Livii traditiones falsas esse; factum esse
potest ut Fabius aliquid omiserit , quod in* recentioribus
fontibus servatum sit. Quaerentibus autem nobis quo
fonte Polybium usum esse probabile sit , duae inprimis
res praemittendae esse videntur. Ac primum quidem
omnia suadent ut statuamus ‚ Polybium non eam dili-
gentiam hac in parte posuisse in vero indagando quam
in aliis librorum partibus ¹). Voluit tantum brevi per-
currere et quasi delineare res hoc tempore in 'Italia
gestas: non multum curavit annos accurate tradere
(itaque consulum nomina non apposuit ‚ quae in omni-
bus annalibus sane' adscripta invenire potuisset); parum

, eius intererat si forte numerum expeditionum non plane

 

cum vero congruentem constitueret. Quid ex iis sequi-

 

1) Quod de hac προκατασκευῇ ipse saepe confitetur ‚ cfr. Ι. 13
ἓ 72 οὐ ’γὰρ ἱστορεῖν ὑπὲρ αὐτῶν προτιθέμεθα, μνησθῆναι δὲ κεφαλαιω-
δῶς προαιρούμεθα.

