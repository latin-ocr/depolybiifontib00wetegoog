125

Romani nominis gloriam fecisset; revera haec capita
Polybii ¹) multo magis idonea sunt quae ad Romani
ingenii admirationem lectores moveant, quam res gestae
a Livio diligenter sed frigide expositae.

Polybius aliis locis huius rei causam exposuit; om·
nium bellorum res etiam minutiores persequi neque
potuit neque voluit ²). Quodsi vitium est ‚ hoc vitium
consulto et conscius admittit. Sed in alia parte operis
diserte postulavit ‚ et id quidem ‚ opinor ‚ suo iure , ut
suo iudicio permitteretur quid diligenter tradendum esse,
quid omitti vel paucis absolvi posse sibi videretur, nisi
veritate , τέλει ἱστορίας , iniungeretur detrimentum ³). Hoc
loco eius iudicium probare possumus Ad cognitionem
belli Hannibalici non multum faciunt singulae res his
annis gestae ‚ modo exponatur quo eventu fere pugna-
tum sit; cum singula etiam leviora persequi *Livio et
lectoribus Romanis cordi fuisse aequum sit , Polybio et
civibus eius Graecis haec minoris erant momenti. Neque
in Romanos iniquum se praebuit Polybius; unius Mar-
celli merita et laudem hoc loco tangere potuisset;
eiusque gloriam fortasse aliquatenus a Fabio dictatore
et speciosis Scipionis meritis oblitterari passus est , nisi
fortasse alio loco nunc deperdito suum ⁴Marcello tribuit.

Itaque nihil est cur statuamuS, Polybium hac in parte
fonti Carthaginiensi vel Siculo se dedisse ‚ qui studio
partium inductus gloriam Romanorum impugnasset.
Contra Pol. VII. c. 1 (de Petelinis) traditionem Roma-
nam eandem quam Livius sequitur3 IX. e. 3—7 aucto-
res duos quorum alter auctor est Livii Romanus adhi-
buit et contraxit. Victor Hannibal his annis dici

 

¹) IX. c. 3—93 inprimis c. 3 ξ 5—83 c. 9 ξ 6—10.
2) XV. e. 36 § 4 sq. cfr. VI. c. 112 § 7 sq.
³) XXIX. c. 6ει § 4, cfr. VI. e. 112 ξ 7 sq.

