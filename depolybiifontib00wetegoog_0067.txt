55

reputatae sint usque ad illam ‚ quae nonis Quinctilibus
fuit regnante Romu10.'' ZechiuS, cui consentit Momm-
sen ¹), ostendit cogitandum esse de solis defectione
anni 400. Ex hoc Ciceronis loco sequitur , annales

quos videbat Cicero, circa illum annum 400 a. C.
· demum defectiones solis tradere coepisse superioribus
omissis; nam si in annalibus etiam superiores solis
defectiones essent adscriptae , cur Cicero has reputatas
esse, illam ,a pontificibus a. 400 observatam esse et
ita in annales pervenisse credidisset? sine dubio ne 'his
quidem fidem recusavisset 2). Sed etiam e verbis Cice-
ronis apparet ‚ ante annum 400 tabulam pontificis non-
dum inscriptam fuisse solis et lunae defectionibus ‚ id
est secundum id quod de ea scripsit Cato , tabulam
nullam extitisse. ¹

Cum his convenit prodigia non ab initio inde urbis in
annalibus maximis tradita fuisse , sed hunc morem a.
249 a. C. demum institutum esse ‚ ut antea statuerat
Mommsen ‚ nuper certius etiam demonstravit Bernays ³).

 

¹) Rom. Chron. p 202 adn. 392.

2) Cfr. de hoc loco quae scripsit Karsten in Mnemosyne
1873 p· 193 sq·

3) Rhein. Mus. 12 p. 436 sqq. Prodigia Romae nuntiata
scripsit I. Obsequens , ab anno urbis quingentesimo quinquage—
simo quinto prodigiorum liber. Mommsen cum statuerit Obse-
quentem totum a Livio pendere, coniecerat Livium in secunda
decade tradidisse, ab eo anno inde publice prodigia observata
et memoriae tradita esse. Sed cum tribus locis Obsequens
paullum a Livio discreparet. (obs. e. 3 — Liv. XXXIX. 22 ;
obs. c. 6 — Liv. XI. 293 Obs. c. 7 — Liv. XI. 45), Bernays
statuit utriusque narrationes ex eodem fonte fluxisse ‚ ex anna-
libus maximiS. -- Nitzseh‚ Rom. Ann. p. 240, ob hanc causam
statuit morem tabulae publice proponendae anno 249 demum
institutum esse. Schwegler (ΙΙ. p. 2 sq.) id definiri posse negat
cum nihil de ea re traditum extet.

