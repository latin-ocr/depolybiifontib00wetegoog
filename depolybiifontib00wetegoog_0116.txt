¹04

etiam huius perturbationis probabile exemplum addam.
Polybius (5 ὁ) narrat anno 358 Gallos cum magno
exercitu aggressos esse, sed τότε μὲν οὐκ ἐτόλμησαν
α’ντεξαγαγεῖν Ῥωμαῖοι τὰ στρατόπεδα. Livius (VII. e.
1 2 sqq.) ad annum 358 tradit ducem Romanum cum
exercitus adversa Gallis castra haberet, copias e castris
ducere noluisse et gravem edidisse poenam , si quis
iniussu manus consereret. Sed apud eum tandem ducis
obstinatio a militibus vincitur ‚ et res in praeclaram
Romanorum victoriam et usitatum triumphum exit;
quin etiam non minus hic quam in fabula de Camillo
a. 390 ne magnum pondus auri quidem Gallis direm-
tum et in Capitolio saeptum desideratur.

Inde a pugna ad Sentinum commissa (P. e. 19 ἓ 6)
vulgo consentit cum vulgata traditione Polybius. Tan-
tum de iis rebus quae excipiunt obsidionem Arretii a
Polybio discrepat Livius (peri XII. Oros III. 22). Is
enim tradit cum legati Romani qui ad pacem adhor-
tarentur a Senonibus interfecti essent ‚ bellum iis indic-
tum esse et L. Caecilium praetorem ab iis cum legio-
nibus caesum esse. Apud Polybium Caecilius Arretinus
auxilium laturus caesus est ‚ deinde legati a Manio
Curio missi ab iis fraude circumveniuntur. Traditiones
conciliari nequeunt.

V. Initia belli Punici II.
Pol. III. c. 29.

Quotiens diserte de situ Sagunti oppidi loquitur
Livius , recte dicit id situm fuisse Romanis ultra Hibe-
rum , Poenis cis Hiberum, sive Saguntum fuisse in
parte meridionali fluminis Hiberi ¹). Cum ea opinione

 

¹) L. XXI. c. 5 ἓ 17: „civitas ea (Saguntinorum) longe

 

 

