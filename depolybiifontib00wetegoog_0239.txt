227

posse sperarent3 post longam orationem consulis de
Pyrrho et Hannibale (e. 7) haec spes eos non fefellit ‚
et bellum decretum est. — Etiam aliud crimen iam
longe ante contra Philippum paraverat senatus , et in
annalibus crebro res repetitur ‚ quae nunc etiam inter
causas belli a senatu mota est, nempe quod ’ Poenos
auxiliis iuvisset (c. 1 1 in..) Hac de re pauca vere ,
multa vel falsa vel dubia a Livio tradi opinor. Satis
constat , me iudice Sopatrum quendam Macedonem in
Africa in Poenorum castris fuisse et a Romanis captum
esse. Hunc et fortasse alios Macedones qui cum eo
fuissent ut sibi restituerent Romani, per legatos postu-
lavit Philippus rex (Liv. XXX. c, 42). Ea causa belli
esse non potuit. Non secus bello Pun. I. Achaeus qui-
dam Alexo Lilybaei in exercitu Poenorum militavit.
Sed ea re senatus sedulo usus est contra Philippum.
Sic in traditione Romana de pugna ad Zamam tota
legio Macedonum affuisse statuitur (e. 33), quod quarn
parum credibile sit supra ostendimus Sic iam antea in
actis senatus anni 203 editum erat , legatos urbium
Graecarum sociarum nuntz'avz‘sse ‚ ibi rumore ferri
Philippum legionem et pecuniam ad Poenos misisse;
tum senatum legatos ad regem mittendos censuisse qui
haec adversus foedus facta videri nuntiarent (ibid. e. 26).
Vides quam incerta tota res sit; denique si verum esset
legionem Macedonicam et pecuniam misisse Philippum
regem , et talem legationem Romanam ad eum perve-
nisse , vix fieri potuisset ut post finem belli Philippus
per legatos postulasset ut Macedones captivi sibi resti-
tuerentur , quod tamen factum esse constat (c. 42).
Auxilia copiarum et pecuniae a Philippo ad Poenos missa
esse non* magis vero simile mihi Videtur quam illa con-
silia Philippo paullo post a senatu obtrusa nempe quod
ut alter Pyrrhus Italiam invasurus esset. Sed apparet

