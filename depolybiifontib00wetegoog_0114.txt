ffl„

102

Dicere non possumus apud quemnam annalium scrip-
torem id legerit Livius; credo apud omnes nam eae
breves adnotationes e libris alius annalium auctoris ad
alius perfluebant , quamquam non semper eandem· ser-
vabant‘ formam , sed interdum cum prolixioribus narra-
tionibus commiscebantur. Etiam Fabius huic brevi
notae magis copiosam narrationem rerum eo tumultu
gestarum addidisse videtur, quoniam Polybius eam ex
eo hausit.

Hoc modo explicanda esse opinor ea verba Livii.
Nullum fere Gallicum bellum describendum habebat
quin aliquam perturbationem vel dissensum offenderet
in auctoribus quos adhibebat. Saepe id etiam conque-
stus est. Hic (Claudius VI. c. 42) pugnam Manlii ad
aliud bellum referebat3 ille (Licinius Macer VII. e. 9)
dictatorem Quinctium ob Gallos creatum esse negabat.
Mihi persuasum est , Livium satis libere cum illis nar-
rationibus egisse , et id tantum spectavisse ut omnes
fabulas ‚ a quocumque traditas , in libros suos colligeret,
et ‚ recentioribus annalibus ductus , per singulos annos
quasi distribueret. Sed ut hos' annos constitueret ‚
neque dubitatione neque licentia opus erat; ei erant ad
quos in antiquis annalibus adnotatum legebat: „hoc
anno Gallici tumultus praecipuus terror civitatem tenuit’',

. vel „Galli ad 'tertium lapidem Salaria via trans pontem

Anienis castra habuere'' (VII. 9 g 6), vel aliquid eius-
modi ¹).

Ita *factum est ut fere ad eosdem annos apud Livium
et Polybium (Fabium) narrationes appositas legamus ,
quae omnino conciliari non possint , vel ad diversos

 

¹) Tales breves notae , quas plerasque habet LiviuS, interdum

etiam spectare videntur ad illas praedonum incursiones de qui-
bus supra dixi.

