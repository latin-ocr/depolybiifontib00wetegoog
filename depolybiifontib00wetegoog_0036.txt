24

sentit Polybius agnoscimus iudicium civis Megalopoli-
tani , sic virum graecum in nimiis Lacedaemoniorum et

Lycurgi laudibus. Polybium nunquam fugit quod civi*-
¹ tates graecae sua aetate fere nihil valebant contra
ingens imperii Romani.robur; sed ne ingenium Graecum
plane impar esse Romano credat , ad superiora Graeciae
florentis tempora nunc provocat et praesentem turpitu-
dinem compensat gloria superiore Spartae ‚ cuius enim
vires ipsi Arcades tam diu experti erant. Quomodo
tandem , rogat , respublica Romana adeo aucta est ?
Et respondet: triplici rei publicae generum moderatione.
Atqui eadem moderatio Spartae extitit. Quod Spartanis
eventus minus splendidus fuit quam Romanis ¹) , ei
compensatur consideranti leges reipublicae Spartanae
institutas esse ingenio unius viri (διὰ λόγου), cum Ro-
mani multis periculis , multis erroribus ad eam modera-
tionem pervenerint (διὰ πολλῶν ἀγώνων καὶ πραγμάτων) ²).
Graecia etiamsi viribus inferior , ingenio tamen Romanis
minime impar fuit!

Hoc cum ostendere vellet Polybius , in duos errores
incidit; primum quod, ut videmus ‚ de republica Lace-
demonia falsa tradit , omnem Spartae gloriam ad unius
Lycurgi instituta referens , et quidquid postea accessit
omittens , alterum quod perperam ratiocinatus Lycurgi
legibus laudem vindicat quam tribuere eis non debuit.
Ait enim fere haec (VI. e. 48—5o): Lycurgus veluti
divino ingenio consuluit concordiae civium et libertati
urbis , cum auri argentique usu iis interdiceret et agri
possidendi modum statueret. Sed non satis cavit ne
imperandi cupiditate inducti cives sui a prisca morum
simplicitate deficerent. Praesertim cum magnas expe-

 

¹) P. VI. c. 50 ξ 5 sqq.
2> P. VI. e. 11.

 

