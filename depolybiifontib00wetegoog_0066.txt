54

eos octoginta libros de quibus Servius mentionem facit ,
non totos fluxisse e tabula. Ac, primum quidem ipsas
tabulas ligneas omnes ad annum 1 32 conservatas esse
(ab initio urbis iam fere sexcentae extare debuerant),
iam nemo contendet. In urbis incendio hae tabulae ‚

- si extitissent , etiam deletae essent ¹). Fortasse aliquis

coniecerit ab initio inde pontifices quoque anno res in
tabula scriptas , antequam eam in tablinum conderent
vel delerent , chartis mandavisse (annuos commentarios ‚
ait Servius) et ex his chartis multo post collectis et in
lucem editis annales maximos confectos esse. Sane , si
verum est annales maximos originem traxisse e tabula ,
statuamus necesse est rem ita factam esse. Sed alia
obstant. ⁴

Constat enim , solis defectiones in tabula non fuisse
adscriptas ante annum 400. Cic. de Rep. I. 16. 25 „id
autem ,'' inquit , „postea ne nostrum quidem Ennium fugit,
qui ut scribit, anno quinquagesimo CCC fere post Ro-
mam conditam Nonis Iunzls soli Luna obstitit et nox.
Atque hac in re tanta inest ratio atque sollertia ‚ ut
ex hoc die , quem apud Ennium et in maximis annali-
bus consignatum videmus , superiores solis defectiones

 

¹) Livius eas tunc perisse tradere videtur (VI. c. 1 ξ 2 sq.):
„resvetustate nimia obscuras — — quod, etiamsi quae in com-
mentariis pontificum aliisque publicis privatisque erant monu-
mentis , incensa urbe pleraque interiere.” Multi viri docti
censent , aliquot res e primis reipublicae seculis vere nobis
traditas esse , sed in auctoribus harum traditionem dissentiunt.
Niebuhr et Schwegler statuunt eas servatas esse singulis anna-
libus et commentariis gentiliciis. Schwegler R. G. II. p. 2 sq.:
„Wohl aber scheint nicht lange darauf (post Porsennam) der
Anfang mit historischen Aufzeichnungen gemacht zu sein.”

Mommsen censet eas cum fastis capitolinis coniungendas esse.
Cfr. Nitzch. Rom. Ann. p. 204.

 

