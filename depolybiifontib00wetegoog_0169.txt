157

sum dedisse (οἷπολλύνταςί) eo quod Cleomenes eas dolo
cepisset. — Deinde quod Thermopylas clauserunt, fac-
tum est contra Antigonum ‚ non contra Achaeos; et
mirari tantum possumus eos non plus fecisse contra
opes Macedoniae adeo crescentes proditione Arati. ’

Iamvero ad Phylarchum reversus ‚ ea recensebo quae
Polybius emendanda et mutanda sibi esse putavit, sive
nomine adversarii sui apposito , sive minus, Nam hoc
eorum scriptorum certamen etiam in levioribus rebus
apparet. Plutarchus Arati ingenium describens , ait
nonnullis , qui e commentariis Arati tantum iudicarent ‚
eum in disserendo rudiorem visum esse , quod iudicium
Phylarchi esse videtur; Polybius autem eloquentiae
laudem diserte ei vindicat ¹). Deinde tam multa e
Phylarcho nobis servavit Plutarchus , ut illum cum
Polybio conferre possimus in his rebus:

I. Polybius tradit Archidamum, fratrem Agidis, metu
Cleomenis motum, eiusque imperandi cupidine cognita,
e patria decessisse et Messenen effugisse ²). Phylarchus
contra ait eum post mortem fratris Spartam reliquisse
ne Leonidae obnoxius fieret ³). Hoc autem multo cre-

 

¹) Pl. Arat. c 3: καίτοι γεγονέναι κομψότερον εἰπεῖν ἦ δοκεῖ τισιν,
ἐκ τῶν ὑπομνημάτων κρίνουσιν. -w Pol. IV. 8 § 1: καὶ ’γὰρ εἰπεῖν -·—
δυνατός.

2) Pol. V. 37 5 2 et VIII. 1 ξ 3.

3) Ap. Plut. Cleom. I. 1. In rebus Lacedaemoniorum (in
vita Cleomenis) auctor fuit Plutarcho Phylarchus , quem iam
paullo ante in vita Agidis (c. 9) laudat , ubi quaerit de origine
templi Pasiphaae in oppido Thalamis. Cleom. c 1 narrat Ar-
chidamum post Agidem interfectum Sparta relicta Messenen
perfugisse antequam Leonidas eum prehendere potuisset 3 itaque
Archidamus a Leonida et Amphare sibi cavendum esse censuit ;
hoc' Phylarchi esse apparet collato Polybio V. 37 ξ 13 etiam
Cleom. c. 5 Phylarchus auctor nominatur, et eum sequitur
Plutarchus in enarrandis reditu et morte Archidami.

