219

sive ab alio annalium scriptore , constat Polybium sta-
tuisse Brutum et Horatium primos consules fuisse post
reges exactos Etiam haec res suadet ut credamus
eum secutum esse auctorem aliquem minime spernendum,
contra vetustate magni faciendum. Templum Capitoli-
num a Marco Horatio consule dedicatum ‚ ut priscis
Romanis fuit initium a quo annorum numeros compu-
tarent 1) sic nobis quasi terminus quidam extat ultra
quem in annorum et consulum ordine constituendo
progredi nobis non licet ‚ nisi enigmata solvere stude-
mus , in regum annis certo constituendis frustra incum-
bentes, Antiquissimi consulum fasti , in aede capitolina
servati ‚ ad hunc annum ascendisse videntur et si quid
in hac parte historiae Romanae fide dignum est , id
quod antecedit hanc dedicationem certe omni fide
chronologica caret et ingenio recentiorum reddendum
est. Non casu factum est ut cum illo Horatio iunge-
retur Brutus‚ quem fama ferebat urbem a regum do-
minatu liberavisse; Brutum eodem anno rempublicam
constituisse quo Horatius Capitolium dedicavisset hanc
unam ob causam inventum et memoriae traditum est ‚
ut videtur, quia ille annus Horatii, primus qui poste-
rioribus notus erat , etiam primus reipublicae annus
fuisse credebatur. , Sed iis , qui addebant Horatium
consulem templum dedicavisse eodem die quo magi-
stratum iniisset , aliquod tempus explendum restabat
inter diem regifugii et dedicationis , itaque alios consules
praecessisse Horatium statuebant. Sed ea paullo re-

centiora sunt ‚ et antiquissimam traditionem Polybius
nobis servavit.

 

¹) Plin. N. H. XXXIII. 1. 19: „Flavius vovit aedem Con-
cordiae... inciditque in tabella aerea factam eam aedem CCIII.
annis post Capitolinam dedicatam esse.” Csr. Mommsen Rom.
Chron. p. 199 sqq.

