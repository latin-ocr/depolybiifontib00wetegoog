177

huius rei consulem certiorem fecit ¹). —— Postea Polybius
ab amicis Persei audivit, Eumenem 3oo talenta popos-
cisse ne iuvaret bello romanos terra marique ‚ 1ooo
talenta mercedem pacis patrandae cum Romanis ²). ——
Fortasse hac in re nimis credulum se praebuit Polybius,
et causam huius credulitatis coniectura assequi licet.
Ait enim se hoc uno consilio de his rebus scribere quid
verum videatur (τὸ δοκοῦν), ut exponat causam odii et
suspicionis in quae post bellum ad finem perductum
Eumenes apud Romanos inciderit; haec enim causam
aliquam habuerint necesse esse putat 3). Hos rumores
· igitur temerius accepit quia causam probabilem prae-
berent. At fieri potest ut duces Romani , qui tamdiu
frustra tum malo tum nullo eventu in Thessalia et
Macedonia bellum cum Perseo gesserint ‚ calumniis
obtrectaverint socios Pergamenos , ut ipsi culpa levaren-
tur. Huius calumniae specimen praebet Valerius An-
tias 4). Accedit quod Macedoniae viribus fractis non
amplius opus erat Romanis auxilio Pergami3 et Eumeni,
quem antea coluerant, tum nocere conabantur ⁵). Quodsi
verum est ‚ erraverit necesse est Polybius qui in rebus
ab Eumene ipso gestis eausam discidii quaesiverit ⁶).
Num iam antea in Graecia de historiis conscribendis
cogitaverit Polybius} quamquam verisimile est , non
constat. Sed consilium operis sui , quale multis locis

 

¹) P. ap. Liv. ibid. c, 27 fin.

2) P. XXIX. c. 1f.

³) P. e. 1b § 2 sq.

⁴) Ap. Liv. XLIV. e. 13.

⁵) cfr. Mommsen R. G. I. p. 769.

ὓ) Nihil contra Romanos admisisse Eumenem censent Momm-
sen R. G. Ι. p. 770 , Nissen Untersuchungen p. 260 sq. 3
Hertzberg I. p. 202 opinatur Eumenem fortasse pacis parandae

cupidum fuisse.
12

