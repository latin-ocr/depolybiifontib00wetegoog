185

’ Polybius autem cum Romam veniret, eam sententiam
avide amplexus est , ‚cuius iam antea Flaminium quasi
auspicem admiratus erat ‚ quam nunc ab eis etiam coli
videbat, qui se ignotum, patria extorrem ‚ proditorum
insidiis circumventum comiter acciperent. Hinc factum
est , ut aequum et benevolum iudicem rerum Romana-
rum se praebuerit , saepe etiam nimis benevolum , nam
etsi non omnia in moribus et consiliis Romanorum
comprobavit, tamen nimis pellucet eius studium persua-
dendi Graecis ut salutem suam petant ex obsequio
reipublicae Romanae , quamquam huius reipublicae ad-
ministratio tunc non amplius penes Scipionis amicos
erat. '

Verum quantumcunque valuit in mente Polybii ad-
miratio Scipionis eiusque amicorum , frustra laborave-
runt qui hanc ob causam fidem historicam Polybii
debilitare voluerint. -— Qua de re cum iam alibi egerim,
nunc animadvertisse sufficiat ‚ tantum abesse ut hac
familiaritate motus consulto vel invitus falsa scripserit
Polybius ‚ ut etiam de priscis rebus Romanis minime e
mente Scipionis iudicaverit , sed in iis, ut videtur, etiam
auctorem suum Fabium sequi soleat. Id apparet e
iudicio quod tulit de lege a C. Flaminio a. 232 de
agro Picentino distribuendo lata. Nam neque ipsa lex,
ager publicus civibus Romanis tradendus , neque ratio
qua senatus pervicaciam vicerit , vferendo ad plebem , a
Scipionis moribus aliena erat. >At quid de Flaminio
Polybius? Is ‚ ait , instituit illam potestatem popularem
(δημαγωγίαν καὶ πολιτείαν) quae ut brevi dicam initium
fuit Romanis civitatis corruptae· 1). Eam legem adeo

 

¹) P. ΙΙ. 5. 21 ξ 8. Id iudicium de Flaminio ad Fabium
refero 3 ubi in rebus bellicis Flaminium vituperat, id certe fecit
Fabio auctore , II. 33 ς 7. Idem iudicium de eodem 111. 5. 80.

