129

41——45 (Rhodani transitus) et ΠΙ. 55 testem oculatum
auctorem fuisse ostendunt. Atqui ne credas eum has
res a vivo ac praesente auribus accepisse vetant cum
ipsa narratio tum ratio temporis; Polybius post 1 5 1
scripsit, neque tam diligenter res anni 2 18 memoria
repetitae tum ei tradi potuissent ¹). Praeter traditionem
Polybianam ‚ etiam eiusdem auctoris narratio extat apud
Livium 1. XXI. vQui ab eo laudatur (c. 38) L. Cincius
Alimentus , quamquam rerum aequalis fuit ‚ et captivus
in castris Hannibalis degens multa recte cognoscere
potuit ‚ ideo communem auctorem non esse apparet ‚
quod neque itineri Hannibalis adfuerit , neque eadem
tradit quae Polybius. Eaedem rationes ostendunt Fa-
bium auctorem non fuisse. E Graecis auctoribus Han-
nibali aequalibus duo cum eo in castris fuisse simulque
vixisse quamdiu fortuna pateretur ait Nepos (Hann. c.
1 3), Silenum et Sosylum Lacedaemonium. Probabiliter
autem coniciunt Silenum hunc fuisse communem Polybii
Liviique auctorem itineris per Alpes facti; Livius enim
XXI. e. 22 somnium narrat Hannibalis prorsus idem
quod Cicero (de divin. Ι. 24—49) exposuit, qui haec
praemittit; „hoc idem in Sileni, quem Caelius sequitur,
Graeca historia est; is autem diligentissime res Hanni-
balis persecutus est.'' Itaque haec somnii traditio a
Sileno per Coelii libros ad Livium defluxisse videtur:
eandem traditionem Polybius eodem auctore novit qui-
dem 4 sed ut falsam et historia indignam reicit ²). Verum

 

¹) Cfr. F. Bottcher , Krit. Unters. u. die Quellen desi P. 11.
L 3 Jahrbucher von A. Fleckeisen 5ter Supplementband 1864—
18723 p. 356 sqq.

2) ΡΟῙ. III. c. 47 ἓ 8 ,,ἇμα δὲ καταστροφὴν οὐ δυνάμενοι λαμβάνειν
οὐδ’ ἔξοδον τοῦ ψεύδους, θὲοὺς καὶ θεῶν παῖδας εἰς πραγματικὴν
ἱστορίαν παρειςάγουσιν. Addo etiam Liv. XXI. C. 4 ad Sile-

num ‚ ut videtur, pertinere. Livius ibi enim de Hannibale ait:
9

