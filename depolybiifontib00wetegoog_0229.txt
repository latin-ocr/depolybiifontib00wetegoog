217

V. Foedera ‚ inscriptiones ‚ latina et graeca.

Pol. III. c. 22-26 exemplaria nobis tradidit foederum
quibus Romani cum Carthaginiensibus iuncti fuerunt3
quae quam accuratissime e prisco sermone latino graece
se vertisse ait (c. 22 ἓ 3). Ea foedera suo tempore
etiam multis viris qui in rebus publicis versari solerent
cum Carthaginiensibus tum Romanis ignota erant, quam-
quam servabantur integra in Aerario aedilium, in templo
Iovis Capitolini. Itaque Polybius tantum non disertis
vocibus dicit se ipsum illud Aerarium adiisse et foedera
de tabulis aeneis (χαλκώμασι) in eo reconditis exscrip-
sisse ¹). Nam si iam antea litteris mandata et pervul-
gata fuissent, multo magis mirum ei accidere debuisset
ut adeo parum Romanis nota essent.

Duobus . non adscriptum fuisse constat, quibus consu-
libus facta essent; secundi enim tempus definire nequivit
Polybius. E verbis tertii foederis: „ovfflaoexioev . . . πρὸς
Πύρρον ἔγγραπτον’·’, effecit, id factum esse κατὰ τὴν
Πϋρῥου διάβασιν,· e quo intellegimus eum accuratius
annum ex ipso foedere constituere non potuisse. -
Quodsi verum est , nemini opinor credibile videtur ‚ ad
primum foedus consules adscriptos fuisse. Accedit quod
quamdiu respublica stetit in actis et legibus mensem et
diem quo lata essent ex more additum fuisse constat ,

 

¹) Cfr. Mommsen Rom. Chron. p. 322: „Polybios sagt keines
wegs , was man ihn oft sagen laszt, dass er die Urkunden
selber ausgefunden und vor ihm keiner davon gebrauch gemacht
habe. Vielleicht zog Cato sie ans Licht —- -'’. Dubium esse
mihi videtur annon auctores Romani iam tum ullam operam
posuerint in scrutandis tabulariis ‚ quibus iam multo ante histo-
riae Graecorum ‚ ut Thucydidis, fere totae continebantur. De
Catone etiam magis dubito , vid. infr. Cfr. etiam K. W. Nitzsch,
Rom. Annalistik p. 302 adn. 1.

