229

praebuit, et insidiis fratri faciendis relictiS, Roma de-
cessit. Senatus ira succensus beneficia ei data adimit,
et P. Licinium legatum post eum in Asiam mittit,
„cui quae mandata dederit, ait Polybius, haud facile
dictu est, sed conici potest ex iis quae postea accide-
rint''. Acta ipsa senatus si cognosset PolybiuS, haec
nescire non potuisset. ’ ¹

In ea 'parte singulorum librorum quam rebus Roma·
nis dedit Polybius et actis senatus , semper commoda
et casus gentium externarum , quid a senatu petiverint ,
quid eis responsum sit , primum locum obtinent, de
rebus proprie Romanis nonnisi obiter interdum mentio
fit; et sicubi ea fit , ratio plane diversa est a scriptoribus
romanis, Sic. XXX. c. 13 L. Anicius victor Genthii
post triumphum a. 1 67 ludos Romae instituit ridiculos
propter agrestes et incultos mores, Res prorsus e
mente elegantis cuiusdam viri Graeci propositae osten·
dunt nihil Romanum h. l. legi; eas adscribo eidem
fonti cui XXX. c. 4 , traditioni Graecorum qui tum
Romae degebant. Sed etiam iis paucis lociS, quibus
res proprie Romanas attigit , nonnunquam credibiliora
narrat quam annales Liviani. Sic P. XVIII. c. 42 ξ 3
Cl. Marcellus consulatum iniit a. 1 96; postquam Philippi
legati in senatu auditi sunt de pace , consul in comitiis
prohibere studet ne populus pacem confirmet, sed frustra3
senatus statim decemviros mittit. Contra annales ap.
Liv. XXXIII. c. 24 ita tradunt: exitu ferme anni 197
litterae Quinctii de pugna , brevi post legati eiusdem
et Philippi veniunt. De‘ pace audiuntur, decem legati .
a senatu mittuntur. Postea (c. 2 5) consules magistratum ’
ineunt , et cum de provinciis ageretur et Italiam utrique
provinciam senatus decerneret , ut Macedoniam cum
Italia sortirentur tendebant. Fortasse consul a senatu
obtinuisset ut pacem tolleret, nisi tribuni plebis eum

