86

refutare suscepisset , ut illa commenta dilueret. Polybius
ibi de levioribus rebus eum satis severe reprehendit;
qui fieri potuisset ut nunc silentio Fabium praetermit-
teret cum multo graviore crimine eum damnare posset ‚
nempe quod victorias Romanorum finxisset? -——- Quae-
renti quo auctore nisi Fabio Polybius haec scribere
potuit ‚ Graeculo quodam fortasse respondebitur. At
bellum anni 225 certe latini auctoris est. Deinde con-
siderandum est consilium quo Polybius haec bella me-
moravit. Graecos incitare studet (e. 35 5 5—9) ne
nimis barbarorum impetus formident , cum cognoverint
Romanos bellis tam gravibus (c. 35 5 2) victores fuisse
consilio , Gallos victos esse propter inconstantiam suam
(5 3). Clarum est Polybium hoc loco civibus suis Graecis
res parum iis notas exponere. Hoc probat ut vidit
Nitzsch ¹) eum non Graeco auctore usum esse. Revera
res parum cognita erat Graecis: Theopompus primus
belli primi Gallici (390) mentionem iniecerat 2). — Per
totum opus Polybius increpat auctores Graecos qui suo
tempore vel paullo ante erant ‚ qui aut res gravissimas
brevi perstringere solerent ³) aut insulsis ornamentis ,
prodigiiS, nugis (τερατολογίᾳ) aggravare ⁴). -— Niebuhr
autem statuit Timaeum solum de bellis Gallicis scrip-

’ sisse ⁵). Timaeus quem acerbo odio insectatur Polybius,

quem inscitiae et stultitae accusat , quem consulto men-
titum esse , nihil recte tradere ‚ omnia imperitia sua tur-
bare censet ‚ si quid· de' bellis Gallicis tradidit , id ipsum
Polybium permovisset ut Fabium auctorem praeferret.

 

¹) Pom. Ann.. p. 277.

. 2) Ph'n. H. N. III. 9.

3) P'. V. 33 alibi.

4) P. XVI. e. 12 5 5 alibi.
5) Rom. Gesch. II. p. 623.

 

 

