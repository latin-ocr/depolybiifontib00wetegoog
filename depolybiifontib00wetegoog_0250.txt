238

Macedonicum anteposuit Peloponnesi libertati Cleomene
duce. Res Achaicas describens Polybius ut semper
fecit aequum iudicium ferre sincere conatus est; qui
voluntatem vere iudicandi ei defuisse contendunt, scilicet
obliti se ipsos omnia argumenta ad iudicium diversum
conformandum ex ipso Polybio petere et petere posse ,
temere minuunt integritatem huius optimi viri ‚ quae ut
dicunt quaque fere pagina elucet; sed tamen cum etiam
res Peloponnesi ad legem virtutis exigere et iudicare
vellet , eum fefellit, quod in eius legis locum substituit
Ι studia partium non sua (ipse enim tum cum scriberet Romam
Graeciae , etiam Achaiae iam praetulerat), sed Arati ‚
amicorum natu maiorum , patris denique. Cum Romae
degeret , imago Philopoemenis cui ipse puer supremos
tulit honores ‚ virorum Megalopolitanorum quibus odium
Spartae Aratum etiam cariorem fecerat ‚ Arati quem
amici patris tanquam heroem suum colebant ‚ etiam
vivida ei obversabatur ‚ et cum res priores Peloponnesi
memoriae 'mandaturus esset , his recordationibus iuven-
tutis ita se dedit ‚ ut quamquam ipse partes elegerat
quas neque Arato , neque Philopoemeni et Lycortae
si tum fuissent ullo modo probare potuisset ‚ novae
sententiae plane immemor ‚ causam Arati ut sanctam
causam tuitus sit. Hinc orta sunt iudicia illa acerba de
Arati adversariis ‚ honesta de eius sociis , lata , utraque
ridicula.

Res Aetolorum fuit qui ita scribere conatus sit ut
huic genti lectoris quemdam favorem conciliaret ¹) , sed

 

¹) F. A. Brandstater , die Gesch. des Aet. Laudes , Volkes
und BundeS. Berlin 1844. In historia Aetolica aliquantum
praestat Droyseni Hellenismi pars II , quam, etsi 1843 edita
est, non cognovit Br. His praesertim argumentis eos defendit:
non omnia quae commiserint Aetoli toti Societati culpae du·

 

