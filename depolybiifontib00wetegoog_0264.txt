252

qui statuerent Polybium cum de multis 'rebus quid sen-
tiret libere exponere nollet , hac occasione usum esse
ut iudicium suum proderet , ut ostenderet 'quid Graecis
faciendum fuisse censeret ¹). At hi , cum magnae ora-
tionum copiae a Livio servatarum nullam rationem
haberent , tres fere e fragmentis Polybianis electas
orationes sufficere statuerunt e quibus ipsius Polybii
mentem cognoscerent. Eae autem contra Romanos
dictae sunt , et si constaret eas veram mentem Polybii
prodere , concedendum mihi esset eum libertatem Grae-
ciae magno desiderio prosecutum ‚ metu tantum et
adulatione ad simulatas Romani ingenii laudes perduc·
tum fuisse , itaque Reiskio et aliis concederem „stulti-
tiae esse ab eo verum expectare’' , quin fere omnes
eius sententias fraudis et mali doli plenas esse cense-
rem. — Aliis omissis , de una h. l. agam. A. 2 1 1 Aetoli
cum Romanis foedere facto contra Phillippum , Chlae-
nean legatum Lacedaemonem miserunt qui Spartanos
ad Societatem suam vocaret3 eius oratio legitur P. IX.
c, 28— 3 1 . ⁴Contra eum Lyciscus Acarnan longa oratione
(e. 32—39) societatem cum Macedonibus ineundam com-
mendat. Polybius , ab ornatu rhetorico perquam alie-
nus , ea reddere solet quae revera dicta sunt , quatenus
ea cognovit3 sed cum forma ipsius est, tum nonnulla
saepe addit , quae ei etiamsi non tradita sint , tamen
temporibus convenientia et oratori apta esse 'videantur
Hoc loc'o Polybius traditionem aliquam auctoris ut vi-
detur Macedonici, vid. supr. pag. 201 ‚ adn. 5 in manibus
habuit, ut apparet c, 32 5 13 sed cum ea ipsam Lycisci
orationem vel omisisset vel contractam ederet, aliquot
argumenta ipse addidit. Id enim primum probatur illis
verbis νέφος ἀπὸ τῆς ἑσπέρας (c. 37 ἓ 10), quibus iam

 

 

ι> Brandstater 1. l p. 249 sqq.

 

 

