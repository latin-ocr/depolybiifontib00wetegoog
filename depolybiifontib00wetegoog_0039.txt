27

consilio tantum ductos metum deorum et superstitiones
consulto plebi imposuisse. Sic veteres deorum cultum
instituisse ait ι); Lycurgus oraculum Pythiae consultavit
ad firmandas leges suas , quamquam ipse fidem ei non
habuit 2); Scipio multa commenta ‚ somnia, omina finxit,
ut fallaci quodam auxilii divini specie hominum mentes
captaret ³).

Apparet igitur Polybium ipsum deos non coluisse3
fortasse id tribuendum est studio philosophiae Epicuri
vel eius discipulorum (fortasse etiam Euhemeri ,, vid.
supr.) ‚ cuius etiam aliud vestigium extat. Nam non
solum virtutem summi pretii esse ducit , et res gestas .
quas tradit fere semper ad recti et boni rationem exi-
git ⁴)‚ sed ubi virtutis originem tangit ‚ ait sensum eius
quid deceat, quid minus , et totam rationem aequi
bonique ortam esse ex utilitate ⁵). Aliquae eo loco
vestigia posuit in via optima3 sed cum brevi sententiam
aliquam praesumptam explicare studeret , miro quodam
modo manca evasit ratiocinatio et me iudice manifesto
falsa. Nam postquam statuit monarchiam natura (φῦσε ι)
esse antiquissimum imperii genus , inde ortum quod
defensione et auxilio fortis cuiusdam viri opus sit
civitati, deinceps exponit ei viro forti etiam postea

 

¹) VI. 56 ξ 7.

2) P. X. 2 § 9—13.

3> Ibid.
⁷ 4) E. g. fraudem Hannibalis reprehendit ΠΙ. c. 15 ξ 9 sq. 3
Romanos ob auxilium Mamertinis datum III. c. 26 ξ 6. Inte-
gritatem laudat apud Romanos XIII. c 3 ξ 7 , fraudem et
astutiam improbat XXIII. c* 10 ‚ alibi. Permulta huiusmodi
omitto.

⁵) VI. c. 6 § 1—9. Cfr. Epicuri sententiam ap. Hor. Sat. Ι.
3. 98: ,‚Uti1itas‚ iusti prope mater et aequi.'’ Cfr. etiam P.
ΙΙΙ. e. 4 ς 1 1.

