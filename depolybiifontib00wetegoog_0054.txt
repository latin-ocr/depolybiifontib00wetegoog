42

Praeter haec sex reipublicae genera etiam septimum
genus agnoscit Polybius genus mixtum , cuius duo
exempla extiterunt reipublicae Lacedaemonia et Romana.
Remp. Lae. constare e tribus civitatis generibus mixtis
iam multi scriptores ante Polybium praedicaverunt. A
Platone Polybius hanc sententiam non sumpsisse appa-
ret; Plato enim , quamquam varias reipublicae Lace-
daemoniae partes ita potestate quadam instructas fuisse.
ait ‚ ut egregie concinerent 1) , seque dubitare confitetur
quidnam genus reipublicae resp. Lac. dicenda sit 2) ,
tamen neque Lycurgo hanc laudem tribuit , neque
eodem modo quo Polybius de ea iudicat. Plato enim
et tyrannidem propter ephoros , et democratiam et
aristocratiam et regnum eam sibi videri ait; Polybius
tria reipublicae genera in ea agnoscit, regnum , aristo-
cratiam ‚ democratiam. Hanc moderationem Polybius
tribuit Lycurgo; idem scripsit Plutarchus ³); ut supra
dixi, utrique auctorem fuisse Ephorum censeo ⁴).

Quae de rebus Spartanis scripsit Aristoteles ‚ magna
’ ex parte ab eodem Ephoro didicit; Aristoteles autern
etiam has partes in rep. Lac. inesse statuit easdem
quas Polybius regnum ‚ aristocr.‚ democr.; duas hac in

¹) Pl. Legg. ΠΙ. p. 691 E. — 692 B.

2) Pl. Legg. IV. 712 D. sq.

3) Plut. Lyc. c. 7: οὕτω τὸ πολίτευμα τοῦ Λυκούργου μίξαν-
τΟς -“ —0

4) Non me fugit sagax coniectura Osanni, qua statuit Poly-
bium in his secutum esse auctorem Dicaearchum. Is enim
scripsit librum inscriptum τριπολιτικός (Athen. IV. p. 141 A 3
Cic. ad Att. III. 32), quo egit de rebus Spartanis, et, ut vi-
detur , de moderatione trium reip. generum. (Osann , Beitr. z.
Gr. u, Rom. litt. Gesch. ΙΙ. 1). Eum in rebus geographicis
refutavit Pol. XXXIV c. 53 c. 63 c “ 9. Sed cum quid Dicae-
archus de rep Spartana scripserit· ignotum sit etiam haec con-
iectura· nimis incerta mihi videtur.

