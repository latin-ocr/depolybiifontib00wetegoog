 

148

potest e periculo quo Romani circumventi erant, sed
Scipionem etiam tum magis fortuna quam fortitudine
e gravi periculo servatum esse lector quidem conicere
potest3 sed diserte non addit Polybius, Et paullo post
fortuna iterum optime cum Scipione egit , cum Sypha-
cem captum ei traderet. — Non secus sentio de bello
in Hispania gesto. Romani exercitum eo miserant qui
prohiberet ne trans Alpes auxilia ad Hannibalem per-
venirent ¹); non sine causa Fabius Scipioni exprobravit ,
quod Hasdrubalem e manibus suis in Italiam emisisset ²).
Scipio facile eam partem Hispaniae quae cis Iberum
est, et Pyrenaeum ‚ ab Hasdrubale defendere potuerat;
consilium Carthagenae capiendae , etiamsi omnia ante
diligenter exploravit , satis temerarium erat , neque
solum ex eventu iudicari debet. Summae utique teme-
ritatis erat iter ad Syphacem in Africam factum (L.
XXVIII. e. 18 cfr. P. XI. c. 24a 5 4). Deinde Fabius
eum dicit „natum ad corrumpendam disciplinam milita-
rem ³); seditio ad Sucronem facta , negotia ab eius
militibus Locrensibus exhibita ⁴) certe ostendunt eum
in hac parte artis imperatoriae cum Hannibale ne
comparari quidem posse. Quod nihilominus tam illustris
belli eventus fuit , fieri non potest quin fere incredibili
fortunae favori partim adscribatur. Polybius erravit ‚
cum magnam operam poneret in hac re refutanda.

¹) Quamquam id Hasdrubali a Senatu Poenorum mandatum
esse ut in Italiam copias duceret, a. 210 demum , cum Cartha-
gena iam capta esset ‚ Romam primum nunciatum esse videtur
(Liv. XXVII. c. 5), tamen res iam antea a Senatu expectata
sane est. Cfr. etiam Mommsen, R. Gesch. I. p. 633. .

2) Orat. Fab. ap.¹ Liv. XXVII. c. 42.

3) Liv. XXIX. c. 19.

4) Liv. XXIX. c. 93 c. 17 sqq.

 

 

