78

Deinde Michaelis contendit Polybium quaedam nimis
brevi exposuisse studio Romanorum ductum; inprimis
in initio belli eum perfidiam et machinationes Roma-
norum silentio tegere. De brevitate assentior , de studio
Romanorum iniquo non item. Omnia repetere longum
est. Michaelis p. 53 e Zonara et Dione Cassio colligit,
C. Claudium tribunum mil. ‚ cum iam Hanno cum mille
Poenis urbem Messanam occupasset , solum traduxisse
fretum et Mamertinos spe auxilii Romani incitavisse ,
eumque ipsum cognationis praetextum excogitavisse ,
quo Romanorum ambitionem celaret. Sed Zonaras iam
paullo ante (VIII. e. 8) tradidit Mamertinos auxilium a
Romanis petivisse οἷά σφισι προςήκονταςζ Deinde etiamsi
verum est, Romanos magis ut Poenis resisterent quam
ut Mamertinos adiuvarent rebus Siciliae se immiscuisse,
eodem modO, quod e Diodoro colligitur, Poeni (quibus
tum etiam dux erat Hannibal quem mox Hanno secutus

’ est) cum dolo regi Hieroni persuaserunt ut Messanam

relinqueret et ipsi mille milites , quos urbi praesidio
fore simulabant , in urbem introducunt (M. p. 49). Itaque
Poeni non minus quam Romani avaritia ducti sunt.
Denique C. Claudius trib. mil. paullo post classe Mes-
sanam pervenire conatur3 Poeni eius classem adoriuntur
et aliquot triremes submergunt. Hanc pugnam quam e
Diodoro et Zonara cognovimus (M. p. 53) omisit Poly-
bius; sed ex ea apparet Poenos primos bellum ince-
pisse , itaque eam Polybius non studio Romanorum
ductus omisit.

In reliquis annis belli si componimus ea quae Poly-
bius omisit ‚ ut Michaelis fecit , cuique apparebit fere
totidem Poenorum atque Romanorum clades Α vel vic-
torias ab eo omissas esse. Studii iniqui nullum vesti-
gium adest. Sane Polybius parum curae posuit in
enarrandis omnibus belli terrestris casibuS, fere in rebus

