16

fluxisset ‚ omni stupro et dedecori deditos , nullis flagitiis
non inquinatos, denique lascivos , litigiosos ‚ mendaces ,
bonorum alienorum cupidos fuisse dicit; sed ipsi Phi—
lippo hoc tantum exprobravit quod is consuetudine
potatorum et aleatorum magis delectaretur quam frugi
hominum , quod in vino intemperans esset, omnino quod
divitias quas magnas possideret non solum liberalitate
consumeret , sed etiam profunderet et perderet quasi
plane ignarus pecuniae administrandae. Etiam explicat
Theopompus causam: erat Philippus rudiore ac militari
ingenio , voluptate et magnificentia consuetus , et negotia
militaria praepediebant curam rei familiaris 1). Sed
haec Theopompi verba P. non laudavit; Athenaeus ea
nobis tradidit. Itaque his omissis speciem imposuit
Theopompi verbis quasi is acerbe in Philippum ipsum
invectus sit. —— Revera Theopompus nihil egit nisi
quod, rhetorice rem augens et verborum specie 2) exor-
nans, iudicium a Demosthene de Philippo eiusque
commilitonibus latum repetivit. Is enim , Olynth. Β.
5 17 sqq. (p. 23) fere eadem tradit quae Theopompus
fr. 249 Mueller. =

Intactae manent curn apud Demosthenem tum apud
Theopompum ingentes Philippi ingenii vires 3) , mira*
constantia ⁴) , vigilantia ‚ industria maior fere quam pro
mortali ⁵). Demosthenes idem -dicit quod Polybius ³> ,

 

¹) fr. 249 (Mueller) Ath. IV. p. 166 eadem fere quae P. VIII.
e. 12 e Theopompo laudat ‚ sed praemissa parte quam Pol.
· omisit. Totum fragmentum recte *composuit Wichers 1. 1.

²) „Adamavit Theopompus ἀντιθέσεις,” ait Wichers, quales
ἀνδροφόνοι ·- ἀνδρόπορνοι, et multa alia exempla addit.

3) Dem. p. 18 fin. ’

4) Dem. p. 247. 9.

⁵) Dem. p. 52. 93 p. 54. 93 p. 12 sq; p. 362. 11 alibi.

⁰) Dem. p. 11. 25. - Pol. VIII. 12 § 6, V. c. 10 ξ 1.

