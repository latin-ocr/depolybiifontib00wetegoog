153

AratuS. Quis autem quid hac in re verum esset contra
Aratum- primus ad lucem protulerat? .Non Polybius
primus , sed Phylarchus ¹), cuius fidem hac in re contra
Aratum invitus firmare coactus est Polybius. Apparet ,
quod etiam ultro expectare potuimus , Arati libros
laboravisse communi vitio quo fere omnes posterorum
αὐτοβιογραφίας ; se ipsum cum defendere, sua gesta
cum lectori probare studerent et quasi excusare , a
vero interdum graviter aberrabant. Cuius rei etiam
illustre exemplum servavit Plutarchus, Aratus, ait ,
cum Athenienses (a Macedonibus) liberare vellet , Pi-
raeum occupare dolo conatus est; quod se fecisse ipse
in commentariis omni pignore negat ²). Qua culpa ut
se purgaret 3) plane ridiculas ineptias lectori probare
conatus est Aratus , quas Plutarchus ex ipsius commen-
tariis apposuit. Narrat enim Aratus ‚ Eginum quemdam
fuisse et insidiarum auctorem et criminis ‚ eundem cuius
opera paullo ante Corinthum ceperat , hunc enim cum
murum clam custodibus transcendere non potuisset et
gradu fracto tergum vertisset , Aratum appellavisse , et
fugientem eiusdem nomen crebro vociferatum edidisse ,
quasi adesset, quo dolo custodes terrere et effugere
potuisset. Plutarchus recte addit, hoc parum credibile
esse; potius credo , Aratum alicubi in vicino occultum,
secreto abiisse cum spe se frustratum esse videret. ——
Statuere possumus hos commentarios , quos neglegenter

 

¹) Plut. Arat. e. 38: ὀμοίως (id est idem quod Polybius) δὲ
καὶ Φύλαρχος ἱστόρηκε περὶ. τούτων.

²) Plut. Arat. c. 33 αὐτὸς δ’ἀρνούμενος ἐν τοῖς ὑπομνήμασιν οἷς
ἀπολέλοιπεν . ,

³) Quamquam paullo post confessus est se vehementer ineu· “
buisse ut Athenas liberaret, Pl. Cleom. e. 16 καίτοι πολλὰ παθεῖν
καὶ παραλαβέἀὲαι φησὶν αὐτὸς ὑπὲρ Ἀθηναίων , ’ὅπως ἡ πόλις ἀπαλλαγείη
φρουρᾶς καὶ Μακεδόνων.

