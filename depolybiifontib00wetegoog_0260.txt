248

conscripsit Aratus (Pl. Agis o. 15), satis constat eum
idcirco tam subito consilium mutavisse quod amicitiam
Agidis viri popularis etiam minus tutam sibi esse cre-
deret quam arma Aetolorum ¹). Eandem ob causam
Ι pacem a Cleomene oblatam et iam fere acceptam ⁴mu-
tato consilio recusavit ‚ et Peloponnesum Macedonibus ‚
quos longis contentionibus paullo ante inde pulerat ‚
non solum patefecit , sed etiam firmo foedere subiunxit
(Pl. Ar. o. 45, P. IV. 9 ἓ 4). Sic cum saepe omnia in
discrimen dedisset ut Athenas ad societatem afferret
(Pl. Ar. e. 33), cur eas a. 229 in foedus accipere nolu-
erit (ibid. c. 34), nullo modo intellegi potest nisi statu·
eris plebem Atheniensem placido obsequio parum con-
suetam ‚ lupum inter oves fore ei visam esse ²). —
Societatis instituta parum nobis nota sunt ; sed aliquae
signa adsunt quae indicant, formam reipublicae fuisse
τιμοκρὰτικὴν ,· novimus quo tempore Philopoemen equi-
tatui praeficeretur ‚ eos cives opulentiores qui equitum
stipendia mererent , in creandis praetoribus ⁴aut omnia
, aut plurima suffragia tulisse , eorumque gratiam in
Societate permagnam fuisse ³). Etiam illa opidorum
ἰσότης , quam Societati propriam fuisse praedicat Poly-
bius ‚ a Philopoemene postea demum perfecta est ⁴).
Iamvero cum Arati causa esset causa medii illius
civium ordinis ‚ Cleomenes , ante eum Agis, alii fortasse
ut LydiadeS‚ pauperum ‚ plebis causam susceperunt. Uter
libertati magis favit , Aratus an Cleomenes? Haud
facilius dixeris quam illud , Cicero an Cesar? Polybius
quidem rem iam satis diiudicavisse sibi visus est cum

 

¹) Cfr. Droys. p. 391.
2) Cfr. Id. p. 460.

3) Plut. Phil. c. 7, cfr. P. X. 22. 8 sqq. et Dr. p. 461.
⁴) Cfr. Hertzberg I. p. 158 sq.

 

