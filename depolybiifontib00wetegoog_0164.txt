 

152

Polybius (e. 61), eum lectoribus ostendere quidem Cle-
omenis lenitatem, qua is Megalopolim urbem a se
captam fcivibus integram tradere voluisset ‚ sed verbo
eum non tangere constantiam civium Megalopolitano-
rum , qui dum sociis fideles se praeberent, patriam sibi
eripi paterentur. Ex omnibus rebus quas contra Phy-
larchi fidem affert Polybius , una tantum recte , quam-
quam acerbius , animadversa est; sane constat Phylar-
chum erravisse ‚ cum praedam Megalopoli a Cleomene
exactam sex millium talentorum fuisse traderet (c. 62).⁸
Sed quam facile in his numeris erretur a scriptore ,
ipse Polybius docet , qui Phylarchum refutans exemplo
Atheniensium, eorum τίμημα errore ductus permutet
cum pretio totius rei familiaris Atheniensium.

Cum ³ igitur res ipsas quas vel finxisset> vel consulto
mentitus esset Phylarchus nullas certas vel unam tan-
tum indicaverit Polybius , contra de Arati libris ea
scribit quae aptissima sint ad huius fidem debilitandam.
Ea enim quae inter se et Antigonum intercesserunt ,
vere et libere exponere non ausus est Aratus , alia
mutavit , alia plane omisit ¹), quin etiam sibi Macedones
quam maxime infestos semper fuisse simulat , cum
acriter in eos invehi soleat 2); Polybius ea explevit (II.
48—51); narrat initia foederis cum Antigono* facti 3
legatos Megalopolitanos Nicophanem et Cercidam Arato
·auctore ad Antigonum missos ,¹ omnino quae ad Anti-
gonum amicitia conciliandum secreto agere instituerat

 

¹) Pol. II. c. 40 ξ 9: — ἀδήλως αὐτὰ διενοεῖτο χειρίζειν, ἐξ οὗ
πολλὰ παρὰ τὴν αὑτοῦ ’γνώμην ἠναγκάζετο καὶ λέγειν καὶ ποιεῖν πρὸς
τοὺς ἐκτός -- ὧν χάριν ἔνια τούτων οὐδ’ ἐν τοῖς ὑπομνήμασι κατέταξεν.

2) Plut. Arat. c· 38 οὓς (Μακεδόνας) αὐτὸς ἐν ταῖς πράξεσι κατα-
στρατηγῶν καὶ καταπολιτευόμενος, ἐν δὲ τοῖς ὑπομνήμασι λοιδορῶν διετέλει.
Et Cleom. C. 16 τουτονὶ δ’ αὐτὸν Ἀντίγονον εἰρηκὼς κακὰ μύρια, δι’
ὧν ἀπολέλοιπεν ὑπομνημάτων. ’

