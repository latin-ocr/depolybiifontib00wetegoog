236

illustretur ‚ denique ut pretium quod cum aliis compa-
ratae cuique rei assignandum sit ‚ ⁶vinculum quo cum
aliis coniungatur ex ipsa narratione perspici possit , ita
ut res pro se ipsae loqui magis quam a scriptore iudi-
cari videantur ‚ quo nescio an ex antiquis Thycidydes
optime functus sit ‚ h. 1. pluribus non agimus; Poly-
bius eam rationem non tenuit ‚ non ideo solum quod
rerum quas describit ipse pars magna fuerit ‚ sed prae-

· sertim quod ab eius ingenio ad docendum propenso ea

ratio alienissima erat. Sed hoc monendum mihi videt-ur,
veteribus rerum scriptoribus fere legitimum et conces-
sum fuisse ut suam patriam favore quodam amplecte-
rentur ¹), quod continebatur argumenti electione , ple-
niore quadam rerum cognitione ‚ ubertate et diligentia
narrationis, Polybius quidem rerum graecarum talibus
fontibus , nempe actis publicis aliis eiusmodi usus est
quales in reliquarum gentium rebus tradendis aut nulli'
aut pauci ei suppeditabant , itaque res Poenorum ‚ His·
panorum ‚ Asiae ‚ etiam Romanorum , quas magnam
partem ex aliis auctoribus repetivit ‚ mul'to minus plene
ex eo cognoscimus quam Graecorum. Sed rarissime
apparet Graeciae gloriam et dignitatem tantae etiam
curae ei fuisse quantae fide historica intacta facile esse
potuit. Lycurgi quidem - leges ut unius hominis opus
legibus Romanorum praestare contendit ‚ ductus amore
rerum Peloponnesi, sed alibi contrarium fecit Polybius
cuius gravissimum exemplam addam. Nam cum apud
omnes fere gentes memoria servetur virorum aliquot
virtute insignium ‚ quorum famam tanquam publicum
decus posteri conservare et colere studeant, aeque ferri
non potest scriptor qui patriae suae hanc gloriam , si
iure comparata est ‚n detrahere conetur. Itaque iure

 

¹) P. XVI. 14 ἓ 6.

 

