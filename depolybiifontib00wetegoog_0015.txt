3

fere tirocinium ingenii humani dicere liceat, omnes res
ab hominibus poetica quadam ratione conceptas , et a
scriptoribus qui tum omnes poetae essent multis semper
fabulis et miraculis obvolutas memoriae traditas esse.
Itaque carmina antiqua non eo consilio volvere solebant
ut illius temporis opiniones et errores cognoscerent et
(ut nobis facere licet) ex iis conicerent quales eae res
revera fuerint ‚ ab antiquis poetica ratione , descriptae;
sed hoc tantum quaerebant numquid vere ab iis tradi-
tum esset; quae falsa iis videbantur tanquam ficta et
inutilia respuebant. Atqui Homerum scriptorem gravis-
simum , cum multa ingenue et bona fide narravisse
viderent, iam multa alia finxisse et mentitum esse
credere nolebant , et quasi allegoria eum usum esse in
fabulis statuebant qua res veras absconditas traderet.
Non carmen vel quasi opus iuvenile ingenii humani iis
esse videbantur libri Homeri ‚ sed opus quoddam grave
et laboriosum philosophi (φιλοσόφημα) ¹). Denique iis
erroribus facile ignoscebant quos Homeri aetatis igno-
rantiae imputandos esse censebant.

Hanc rationem Polybius eo magis tenuit quo magis
a poetarum elegantia alienus omni arti veritatem prae-
ferret. Primum enim maximam circumspectionem cuique
commendat in poetis et fabularum scriptoribus fide
habenda 2) , Heracliti, poetarum contemptoris , verba
laudans ³). Deinde quamquam aliquid etiam Homeri
ignorantiae ignoscendum esse censet ⁴), tanti facit hunc

 

¹) P. XXXIV. c. 4 ξ 4.’
²) P. IV. c. 40 5 2.
3) Ibid. — Heracliti etiam aliud dictum laudat P. XII. 27

ξ 1. - Heraclitus Homerum dignum fuisse dixit qui e certa-
minibus eiceretur et virgis caederetur (Diog. Laert. IX. 1 , cfr.
Ritt. u. Prell. Hist. Phil. p. 16).

4) Ex gr. XXXIV. c. 4 ξ 5.

