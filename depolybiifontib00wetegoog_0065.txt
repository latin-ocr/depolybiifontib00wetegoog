53

ratius de hac re agat ‚ maior fides tribuenda esse
videtur ¹); is autem dicit tabulam gypso oblitam (deal-
batam) et litteris vacuam quotannis anno ineunte a
pontifice propositam esse , in quam singulae res , prout
earum cognitio Romam pervenerat, per singulos dies
a pontifice inscribebantur.

Nova tabula adsumta esse videtur eo die quo novi
consules ‚ quorum nomina praescribebantur, magistratum
inibant; comitia consularia novissimum locum in tabula
obtinebant. Ita enim etiam Livius ubi annales sequitur
novi anni initium distinguere solet. Aliorum. magistra-
tuum in anni decursu creatorum nomina tum demum
cum creati essent addebantur.

Hic mos stabat usque ad P. Mucium Scaevolam , qui
consul fuit a. 1 33 ‚ pontifex maximus inter annos 1 32
quo P. Cornelius Scipio Pont. Max. fuit et post caedem
Gracchi in Asiam missus ibi mortem obiit (Plut. Tib.
Gr. 21; Cic. in Catil. I. 33), et 114, quo anno L. Me·
tellus pont. max. creatus est ²).

Tabula quid fere continuerit ‚ a Catone nobis traditum
est. Is enim ³) „non lubet ,'' inquit , „scribere quod in
tabula apud pontificem maximum est , quotiens annona
cara , quotiens lunae aut solis lumine (i. e. lumini)
caligo aut quid obstiterit.'' Praeterea breves de rebus
domesticis et externis adnotationes in iis scribebantur;
quid in senatu actum esset ‚ relationes magistratuum in
senatu factae vel litterae in senatu lectae brevi in iis
provulgabantur.

Quaerendum restat ‚ quo anno hic mos tabulae pro·
ponendae institutus sit. Sed primum demonstrabimus ‚

 

¹) Ct'r. Peter l. 1. p. XI.
2) Cfr. Peter l. 1. p. XVIII. et adn. 1.
³) Ap. Gell. II. 28. 6. (fr.‚77 Peter.)

