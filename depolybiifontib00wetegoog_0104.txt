92

Denique in anno oppugnationis Galliae constituendo
Polybius a reliquis differt. Dion. Halic. ait fere omnium
consensu eam factam esse Ol. 98. 1 (a. 388) ¹). Polybius
contra (Ι. c. 6 ἓ 1 sq.) urbem expugnatam esse statuit
anno sexto decimo antequam Leuctris pugnaretur ,
eodem quo Dionysius Rhegium adortus esset , annis
undeviginta post pugnam ad Aegospotamos (a. 406), id
est Ol. 98. 2 (a. 387) 2). Cur hoc loco, ut de anno
urbis , ab auctoritate Fabii quem Dionysium etiam in-
dicare negari non potest , decesserit , causa mihi videtur
’ haec: Fabius ita adventum Gallorum qui trans Alpes
colerent exposuisse videtur, ut is eodem anno factus
esset, quo Roma esset capta . vel potius adventum
Gallorum et Romam captam ad eundem annum ad-
scripserat‚ quod etiam Diodorus fecit; Polybius autem
cum aliquod tempus in expugnandis oppidis Tuscorum
tritum esse videret , pugnam Aliensem ad proximum
annum rettulisse videtur. Itaque sua temporum ratione
ductus , quod aliquod temporis spatium intercessisse

 

¹) Dion. H. Ι. 74 § 25. Consensum auctorum quem Diony·-
sius memorat Niebuhr (R. G. Ι. p. 297 adn. 697) ita explicat
ut Theopompus vel Aristoteles tradiderit Romam captam esse
ἄρχοντος Πυργίωνοςς Mommsen (R. Chron. p. 202), ut Fabius id
sumserit ex antiquiore libro Siculi alicuius scriptoris Sed Nie-
buhr alio loco (R. G. II. p. 624) Eratosthenem et Apollodorum
id tradidisse et pervulgasse conicit. — Ceterum cfr. Plin. H.
N. ΠΙ. 9: „Theopompus ‚ ante quem nemo mentionem habuit ‚
urbem dumtaxat a Gallis captam dixit.” Hoc obstare mihi

· videtur Niebuhrii coniecturis.

2) Nisi fallor ‚ cum Niese (die Chron. d. Gall. Kr. bei Pol.
Hermes 1878 3tes Heft p. 4014-413) turn alii statuerunt Poly·
bium cladem Romanam collocasse ad annum 390. Nimis
temerarium mihi videtur talem inconstantiam Polybio obtrudere3
verum enim vero hunc locum (P. I. 6 ξ 1 sq.) eos viros doctos
fugisse vix credam.

 

