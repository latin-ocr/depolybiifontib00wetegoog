260

nobis servaverunt. Res Romanas melius scripsit quam
si Romanus , res Graecas melius quam si Graecus
semper fuisset. Veritatem summam deam ¹) pro parte
virili coluit; etiamsi alios iuxta eam deos coluit , alia
etiam proposita persequenda suscepit , nullum tamen
sciens ei praetulit.

Artis criticae denique egregie peritus fuit Polybius.
Id non apparet iis locis ubi longis ambagibus auctorem
aliquem reprehendit. Duobus tantum locis eum clare
et praecise alium auctorem in certa quadam re refutavisse
arbitror ²). In reliquis ita agere solet ut ostendat scrip-
torem manifesto vel sibi non constitisse vel incredibilia
scripsisse , et cum solus finis ei esset non ut rem ali-
quam probaret , sed ut reliquorum Scriptorum auctoritate
prorsus fracta ‚ se ipse et iudicium suum lectoribus
magis commendaret , multo acerbius , interdum iniquius
in eos invehi solet ³). Sed ipsas res probare ‚ sive auc-
toribus sive aliis fontibus scriptis laudatis ‚ non magis
eius est consuetudinis quam aliorum veterum scripto-
rum; raro tantum fontem indicavit ‚ et id quidem ad
suam auctoritatem et fidem omnino firmandam 4). Verum

 

¹) P. XIII. c. 5 ὅ 4. cfr. XXXVIII. c. 1d ξ, 2.

2) Zenonem XVI. c. 15—19. Timaeum XII. 10 ἓ 3.

³)Cfr.111.33§18‚56§4;X.c.3§2.

¹¹) Eodem consilio plerosque scripsit excursus de re critica et
arte historica ; nempe ut ostenderet eos auctores , sive rerum
peritia , sive aequo partium iudicio , sive simplicitate et evidentia
narrationis et stili carere. Multa recte animadvertit (cfr. cum
alia tum H. c. 56 ᾗ 10, III. e. 47 ᾖ 6, XV. e. 36 παραδοξο-
λογία et τερατολογίας XVI. c. 12 ὅ 5; ΧΧΙΧ. e. δας I. 4 §3-9
cfr. ΠΙ. c. 32 ς 4 sqq., V. 33). Quod modum excedit, non

solum arrogantiae cuidam tribuendum esse videtur ‚ sed etiam .

ingenti studio quo ut verum iudicium de rebus ipse solus tulisse
credatur efficere velit. l

 

 

