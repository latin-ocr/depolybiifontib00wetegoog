204

in castris Romanis erat ‚ sed nihil certi hac de re
apparet,

Res Asiae et Aegypti a libro quinto quotannis addi-
dit Polybius, Plena supersunt eo libro bella ab Antio-
cho Magno cum Molone et cum Ptolemaeo Philopatore
gesta (222—217). Cum huius partiS, tum proximarum
quibus res Asiae et Aegypti narrantur ‚ copiosos habuit
fontes; quod praeter res belli diligenter expositas
ostendunt hi loci: V. 63—66 praeparationes belli in
Aegypto factae prolixe et accurate recensentur. VII. c.
1 5—— 1 9 (Antiochus Sardes capit) brevius absolvit nar-
rationem obsidionis cuius auctor eius etiam minutissimos
casus descripserat, 15 g 1 περὶ ὧν γράφειν τὰ κατὰ μέρος
οὐ μόνον ἀνωφελὲς ἀλλὰ καὶ μακρὸν ἂν εἴη τελέως -alia
eiusmodi. Novimus autem alterum bellum ab Antiocho
Magno a. 201 cum rege Aegypti de Coelesyria gestum,
et proelium ad Panium in eo commissum a Zenone
Rhodio descriptum fuisse (P. XVI. c, 18). Polybius
Zenonem in aliquot quidem rebus vituperat , sed tamen
eum Polybio auctorem fuisse haud incredibile est. Sic
etiam res Cretensium magna ex parte auctoribus Rho-
diis deberi mihi videntur.

Auctorum Romanorum in rebus Graecis non multa
vestigia extant. De scriptore rerum P. Scipionis modo
egi. Plut'archus (Cato ‚ Aem. Paullus) fontibus usus est
romanis quos num consuluerit Polybius non constat,
sed qui cum eius narratione comparari possint. In bello
Syriaco et pugna ad Thermopylas a. 1 91 gesta Plu-
tarcho auctor fuit Cato , qui res ab ipso in ea pugna
gestas Originum libro sexto , quas senex scribere in-
stituit (Nepos Cato 3) memoriae mandavit. Omnia quae
Cato , cum rebus interesset, optime scire potuit, eodem
modo a Livio, qui Polybii traditionem latine expressit,
recte narrantur; quidquid· discrepat, Catonis exaggerandi

 

 

 

 

 

 

 

 

 

 

 

 

 

