 

PRAEFATIO.

Quod equidem libenter omiserim , duae nunc res vetant ne
hoc munere praefandi supersedeam , altera mihi pergrata , ne-
cessaria altera. Primum enim cum opus meum typis expressum
et iamiam in lucem proditurum cum voluptate videam ‚ eam me
debere voluptatem sentio cum Societatis Rheno-Traiectinae bene-
ficio, tum praesertim operae virorum doctorum qui librum manu
scriptum quominus perlegerunt deque eo iudicium ferrent non
recusaverunt 3 in ea re est quod eis gratias agam , quod sane
ex animo facio. —- Deinde necessarium esse videtur ut quaedam
moneam de rerum componendarum ordine ac ratione. Quodsi
de ipso Polybio scribere propositum mihi fuisset, sane aliquot
rebus , quae nunc capitibus tertio et quarto leguntur , primum
locum adsignari aequum fuisset , atque initium fieri a quaestio-
nibus ad ipsius vitam pertinentibus ‚ de anno natali, de iuven-
tute , ¹de amicitiis et voluntatibus et indole ‚ aliis eiusmodi.
Verum quoniam non de auctore Historiarum , sed de ipsis
Historiarum libris disserere institueram, etiam non vitae auctoris

casus ‚ sed ipsam librorum materiem seriem mihi capitum prae-

’ bere passus sum et ordinem scribendi. Itaque primum locum

obtinuerunt ei loci e libris Polybii collecti ⁹ qui nullam quidem ,
quia ad rerum narrationem non pertinent ‚ ad fontes narrationis
cognoscendos praebent utilitatem', sed tamen cum in eis signi-
ficetur quid de natura mundi et deorum ‚ de vero ac falso , de
fabulis poeticis aestimandis ‚ de antiqua denique Graeciae

