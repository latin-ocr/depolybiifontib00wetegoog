176

numerus a Graecia et Asia ad Senatum confluebat ‚ ab
iis Polybius cognoscebat quis ibi esset status rerum.
Etiam Charops ¹), Attalus ²), Heraclides ³), alii quomodo
Romae acciperentur ex αὐτοψίᾳ scripsit.

Ad traditiones hoc fere tempore ab amicis acceptas
etiam pertinent quae de Eumene rege Pergami scripsit.
Is fuit inter eos quos cum Achaeis Rhodiis aliis bellum
Persicum suspectos fecit Romanis, Causam huius dis-
cidii qualem eam compertam habuit copiose explicavit
Polybius, Praemittit se dubitantem de his rebus scri-
bere , quae cum clam a regibus actae sint nimis incertae
videri vel ad errores ducere possint (εὐεπίληπτον ἐφαί-
νετο καὶ τελέως ἐπισφαλές) ⁴); itaque addit quibus aucto-
ribus eas crediderit ‚ non Romanis sed Graecis ⁵);
partem , ait, eae tum statim emanaverunt, partim paullo
post ad eos qui circa Perseum degebant pervenerunt;
ab his ego certior factus cognovi omnis malitiae quasi
semen esse avaritiam ⁶). Quod autem tum statim per-
vulgatum est ‚ videtur hoc fuisse: Cydan quemdam

Cretensem ‚ ex intimis Eumenis , convenisse primum ad ,

Amphipolim ‚ deinde ad Demetriadem cum ducibus regis
Macedoniae; praeterea Hierophonem quemdam non se-
mel a Perseo ad Eumenem missum esse ⁷). Frustra
quid actum esset tum quaerebatur. De 'captivis actum
esse Hierophon et Eumenes evulgaverunt , et Eumenes

 

¹) P. XXXII c 22.

2) Ibid. c. 5.

3) P. XXXIII. c. 14 et 16.

4) P. XXIX. 0. 1b ξ 1. ,

5) Sed credibile est, quod etiam Polybius non negat, opini-
onem Romanorum multum valuisse ‚ ut ea crederet quae per

se fide digna non essent.
6) P XXIX c. 1f§ 5.
ἶ) Ibid. c. 1c ξ 1 sq. P. ap. Liv. XLIV. .0· 24.

 

