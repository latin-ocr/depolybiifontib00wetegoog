52

aliunde petitis careret (πίνακος ἑνὸς καὶ μόνον) unicae
pontificum auctoritati se dare debuit (τὴν πίστιν οἷ β α-
σάνιστον καταλιπεῖν). Quodsi verum est, levitatis
culpa in Ciceronem redit , qui non animadverterit se
contraria miscere. Fortasse Polybius discrepantiae cau-
sam· huic rei tribuerat quod pontifices aliquot annos
plus interregnis dedisse crederet3 hoc Ciceroni male
intellectum causa fuisse videtur cur verba illa obscura
adderet et quae ita certe non a Polybio oriunda sint:
„paullo cum interregnis fere ampliuS.'’

De tabula pontificis , e qua liber annalis pontificum
ortus est ¹), scripserunt Cicero 2) et Servius ³). Pontifex,
ait Cicero, solebat quidquid singulis annis gestum erat
in album efferre et tabulam domi (in regia ad forum
sita> proponere; itaque ex ea cognoscere poterat popu·
lus res gestas superioris anni; sed Servio ut qui accu-

 

1) De reliquis pontificum libris, commentariis, actiS, cfr.
Schwegler R. G. I. p. 31 sqq. Hulleman 1. l. p. 10 sqq. H.
Peter H. R. R. I. p. IV. sqq. et qui ab eo laudantur.

2) De Or. II. 12. 52 „erat enim historia nihil aliud nisi
annalium confectio; cuius rei memoriaeque publicae retinendae
causa ab initio rerum Romanorum usque ad P. Mucium ponti-
ficem maximum res omnes singulorum annorum mandabat
litteris pontifex max. efferebatque in album et proponebat
tabulam domi, potestas ut esset populo cognoscendi, ii qui
etiam nunc annales maximi nominantur. Hanc similitudinem
scribendi multi secuti sunt, qui sine ullis ornamentis monumenta
solum temporum ‚ hominum, locorum gestarumque rerum reli-
querunt.

³) Ad Verg. Aen. I. 373: Ita autem annales conficiebantur:
tabulam dealbatam quotannis pontifex maximus habuit, in qua
praescriptis consulum nominibus et aliorum magistratuum, digna
memoratu notare consueverat et domi militiaeque terra marique
gesta per singulos dies, cuius diligentiae annuos commentarios
in LXXX libros veteres rettulerunt eosque a pontificibus maxi—
mis a quibus fiebant annales maximos appellarunt.

