235

indolem viri alicuius illustris vix intellegere poterit lec-
tor si (ut de Philippo rege scribens saepe fecit Poly-
bius) ad singulas res gestas tantum adnotaverit has
fuisse bonas , illas nefarias; ita enim perperam distin·-
guitur inter res gestas· unius hominis quas inter se
cohaerere , ex uno consilio eademque mente profluxisse
ostendendum erat scriptori. Etiamsi de singulis rebus
gestis ex lege virtutis recte iudicare poterit scriptor,
tamen cum hominum tum gentium imaginem adeo dis-
tortam ab eo accipiet lector ‚ ut vel stomachus vel risus
ei moveatur qui rerum memoriam cognoscere , non ad
vitam sanctam dirigi velit. — Denique ‚ cum illa norma
recte et constanter adhiberi nullo modo possit , non
parvum aequitati minatur detrimentum; nam 2qui sine
ea rerum scriptor diligenter fortasse cauturus fuisset ne
narrationem suam studio aliquo vel ira infici pateretur ‚
' hac ratione adhibita facile inducitur ut a cautione illa
ac diligentia longe discedens , suo favori vel odio , ob
alias causas susceptis ‚ magnum locum concedat, cum
fere ’ inscius rationes iudicandi permutaverit. Quae ipsi
placent ‚ rerum probe et caste factarum, quae displicent,
scelerum forma ultro induuntur ‚ et eo incautius sibi
indulget auctor , quo magis ut rigidus morum magister
ad virtutis praecepta omnia perpendisse sibi visus est.
Cavendum est ab eiusmodi rerum gestarum iudice;
atqui etiam Polybius in quadam historiarum parte illam
virtutis normam cum alia invitus permutavit.

De vero boni rerum scriptoris munere , qui omnibus
rebus humanis quantum fieri possit perspectis , in eas
quas tradere velit res gestas , quos descripturus sit
mores , quas explicandas habeat voluntates et indoles
hominum ita penetrare debeat ut appareat se non qui·
dem omnia probare sed intellegere omnia , ut rebus
minutis diligenter indagatis et suo loco positis narratio

