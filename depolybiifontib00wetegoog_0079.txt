67

quin etiam fere nihil >inter eos convenit. Inter hos
igitur Polybio optio' facienda erat. Itaque eam legem
secutus quam in eiusmodi rebus sibi proposuerat , ex
ipsis rebus traditis indagare studuit num verae esse
possent. Atqui hae res fraudis notam prae se ferre
videbantur:

Milites Hamilcaris qui Heirctam tenebant , post vic-
’ toriam Lutatii decessisse tradiderat Fabius ¹) fractis
animis et corporibus enervatos (ἀδυνατοῦντας καὶ πε-
ρικακοῦντας). Sciebat Polybius eosdem illos milites
stipendiarioS, cum paullo post in Africam essent tra-
ducti, bellum suscepisse quo Poenis gravissima negotia
exhiberent et Carthagini etiam interitum minarentur.
Praeterea cognoverat Hamilcaris magnum animum , qui
etiam post Lutatii victoriam in bello perseverare ani-
‘mam induxisset (Phil. ap. Diod. XXIII) ‚ summamque
eiusdem rei militaris peritiam qua in Heircta inclusus
et quotidie utrimque a Romanis lacessitus se defendit.
Hae res tales erant ut ipsae Fabii iudicium diluerent.

Causam belli Punici secundi fuisse tradiderat Fabius ²),
praeter iniuriam Saguntinis illatam , avaritiam et
imperandi cupidinem Hasdrubalis , qui omnium bono-
rum et senatus auctoritate spreta primum in Africa
rerum potiri conatus esset , mox in Hispania res e
libidine sua administrasset ‚ et Hannibalem procacitatis
suae haeredem reliquisset. Eum autem bellum movisse
dixerat , nullo bono probante eius consilia. De Has-
drubale numquid veri tradiderit Fabius infra exponemu53
Polybius illud de Hannibale evidenter falsum esse
contendit; quidni enim Carthaginienses , si omnibus
infestus erat , eum tradiderunt >cum postularent legati

¹) P. I. 58 ,ξ 5.
2) P. III. c. 8 sq.

