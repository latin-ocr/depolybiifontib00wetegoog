18

Quae de T zmaeo libro XII scripsit Polybius magna
ex parte nobis servata sunt ι). Praeter hanc partem
quoties res a Timaeo traditas attingit ‚ occasionem
arripit refutandi ‚ explodendi huius scriptoris. Omnia in
eum cumulata convicia h. l. recensere nihil attinet quia
ab aliis in fragmentis Timaei collecta sunt. Tribus
praesertim vitiis eum obnoxium esse dicit P.: primum
quod falsis criminibus et conviciis obruere soleat multos
homines de quibus agit, multos etiam scriptores ²), quo
factum sit ut ipsi fama cresceret ³). Itaque contra eum
defendit Callisthenem , Agathoclem Siculum ⁴) , Demo-
charen. Hunc summis flagitiis et stupro addictum
fuisse scripserat Timaeus auctore Archedico quodam ,
tragediarum scriptore , quem unicum auctorem (et eum
sane si hoc verum esset fide parum dignum) Timaeo
hac in re fuisse scribit Polybius. Sed erravit P. , nam
Suidas e Timaeo etiam alium auctorem affert Democli-
den oratorem Atticum ⁵). Praeter hoc maledicendi
crimen P. eum plane imperitum et ignarum fuisse dicit
multarum rerum de quibus scriberet; quod etiam vitae
ratione quam tenuit adscribendum esse censet. Cum
enim per 50 annos Athenis degeret , ibi molliter recu-
bans bibliothecas perscrutatus est , varias auctorum

 

1) Timaeus fuit 352—2 56 a. C.; scripsit Σικελικά, res ante
Ol. 129 gestas (P. I. 5 ξ 1; ΠΙ. 31 § 2), Ὀλυμπιονίκας et res
Pyrrhi (P. XII. '4 ξ 6); cfr. Mueller (Fr. H. Gr.) de vita et
scriptis Timaei.

²) Ut Ephorum (P. XII. 28 11), Homerum (XII. 24. 1), Aris-
totelem (XII. 24. 2 et XII. 11), Theophrastum (XII. 11), Cal-
listhenem ‚ Theopompum..

3) ΧΠ. 2 50. ’

’ ⁴) XII. 155 VIII. 12. 123 de eodem Polybius IX. 23. 2,
XV. 35 ξ 1 et 6.
5) Tim. fr. 140 (Mueller).

 

