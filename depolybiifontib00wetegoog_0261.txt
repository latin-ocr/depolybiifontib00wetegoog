249

Cleomenem regem tyranni nomine notavisset ¹). Multi
autem ideo studia Cleomenis improbant ‚ quod unius
hominis dominatio iis aeque longe a salute civitatis
abesse videtur quam eae vel bonorum vel agrorum
distributiones , quas ab iis tantum probari posse censent
qui nunc ‚ novis rebus propter avaritiam studentes , ius
bonorum possessionis aboleri , omnia bona viritim dis-
tribui vel in communem usum coacervari velint. Sed
manifestum est hos res recentes et nostri aevi non recte
distinguere a rebus antiquis, 'In civitatibus graecis cum
vitam et otium , tum bona sua ‚ reipublicae utilitati
poscenti denegare non poterant cives 2). Aes alienum
a Solone deminutum est , agros Lycurgus distribuit.
Etiamsi Cleomenis leges non ea ratione rogatae sunt
' quae legitima erat Spartanis ‚ quod Agis facere conatus
’ est ‚ tamen quin lege de bonis civium ferri potuerit non
est dubitandum ³). —- Deinde cum veterum memoria
nondum inventa esset ea ratio qua populus liber legibus
a se factis se ipse gubernare posset , necesse erat ut
ea quae nobis libertatis popularis praecipua commoda
videntur, iura a legibus eadem omnibus tributa, iudicia
integra et aequa , libertas agendi cuique plene concessa,
ab uno homine populo darentur et contra ditiores de-
fenderentur. Populus Atheniensis nullo rege quidem iis
commodis usus est, quamquam ea etiam ab uno Pericle
ei data sunt , in reliquis antiquis civitatibus , praesertim
ubi plures urbes finibus reipublicae comprehenderentur ,

 

Γ) Ρ. Π. 47. 33 IX. 23. 331X. 29. 83 36. 43 cfr. IV. 16.5;
IV. 22. 4. ’

2) Cfr. Ι. Α. Wynne, Gesch. der Oudh. 1864. p. 200.

3) Etiam Aetoli conati sunt novis legibus paupertatem mi-
nuere, P. XIH. 1 sq. 3 legibus a Scopa et Dorimacho latis
obnixus est Alexander.

