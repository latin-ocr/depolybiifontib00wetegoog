141

etiam minus probabiles recensuit Friedersdorff ¹). Nos
cum eo huius scriptoris nomen indagari posse despera-
mus; ea nunc potissimum colligemus quae Polybius in
eius narratione mutavit. Atque primum quidem , non
secus atque antea cum Silenum secuturus esset ‚ in
prima libri X parte quaedam vituperavit quae minus
recte ab auctore suo exposita esse crederet; contra
eum Caii Laelii testimonium invocat , qui, ut ait , me-
liora eum docuit de moribus et indole Scipionis Afri-
cani ²); hoc auctore etiam narravit , quomodo patrem in
pugna ad Ticinum gesta servaverit Publius (c. 3 ἓ 4—6) ,
et qua ratione ante annum suum aedilitatem nactus
esset Scipio, Animadvertendum est illam rem a Livio
hoc loco non tangi, hanc aliter narrari; Livius non
fratrem , sed M. · Corn. Cethegum simul cum Scipione
aedilem fuisse tradit XXV. c. 2 ³). Livius enim com-
munem auctorem secutus est, Laelium non cognovit.
E narratione Polybii conicere licet , eius auctorem in
castris Scipionis stipendia meruisse; multae partes tes-
tem oculatum produnt, ex. gr. X. c. 203 XLc. 303
neque Scipioni inimicus fuit ‚ quod mox ostendam.
Tamen ne hic quidem auctor Scipionem recto pretio
aestimavisse Polybio visus est , nam eum ab iis scrip-
toribus non discernit qui quod diuturna et fida consue—
tudine cum eo coniuncti non fuerint, eius facta praeclara
fortunae magis quam ingenio et prudentiae tribuerint , '

 

p. 77 sqq. (De Scipione vid. Cic. Brut. 19. 77). De hoc libro
cfr. Luterbacher, in Philol. Anz. zum Phil. v. Leutsch 1875.
pag· 56 sqq·

¹) Livius et Polybius Scipionis rerum scriptores Gottingae
1869. p. 49 sqq.

2) X. C. 3 ξ 2 ,‚‘o ταύτην περὶ αὐτοῦ τὴν δόξαν ἡμῖν ἐνεργασάμενος.

3) Livius XXVI. c. 18 etiam statuit Scipionem a. 211 annos
24 natum esse, Polybius (X. 6. 10) 27.

