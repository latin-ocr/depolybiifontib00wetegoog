226

Polybii librorum XV. e. zo—XVI. c. 24. Ex ea dis-
cimus , Philippum cum Antiocho Syriae rege foedus
fecisse ad Aegypti agrum copiis occupandum et tanquam
praedam belli dividendum. His inceptis Rhodii et
Attalus restiterunt. Philippus dum suae partis capiendae
cupidus Asiam minorem invadebat , Abydum iam op-
pugnabat, cum Atheniensibus sociis Romanis per casum
quemdam in bellum incidit; et „ne Romano quidem
quod imminebat bello territus” ‚ copias contra Athenas
misit. Iam paullo ante legati Romam ad Philippum
ad Abydum venerunt , quibus querentibus quod Attalo ‚
Rhodiis ‚ Abydo arma intulisset ‚ superbe responderat
rex. Tum consul Romanus auctumno ferme exacto in
Macedoniam transmisit et circa Apolloniam hibernavit;
ita bellum incepit.

In annalibus mentio nulla fit Antiochi , Rhodiorum ,
Attali, Abydi. Ex iis discimus non veram belli causam,
Romanos Philippum imperandi cupiditati suae indulgere
pati non potuisse ‚ sed audimus praetextus quibus po-
pulus adductus est ad bellum decernendum. ¹Recitantur
in senatu litterae M. Aurelii legati et M. Val. Laevini
propraetoris (c. 3 et 5), ⁶ hoc proposito scriptae , et
„opportune irritandis ad bellum animis’' adlatae (5 5),
quibus scriptum erat Philippum tantam molem belli
parare , ut idem ausurus esse videretur quod antea
Pyrrhus, Hoc autem prorsus falsum erat. Constat e
Polybio Philippum tum ne cogitasse quidem de classi
in Italiam transmittenda , sed intentum fuisse in occu-
pandis opibus Aegypti et Asiae; sed eo diligentius
senatus et consul hoc Pyrrhi nomine et exemplo usi
sunt , quod populum diuturnis bellis fessum, et qui cum
rogatum esset vellentne bellurn Macedonicum ob iniu-
rias illatas sociis Atheniensibus rogationem primis co-
mitiis antiquavisset , ea formidine ad bellum incitare

 

 

