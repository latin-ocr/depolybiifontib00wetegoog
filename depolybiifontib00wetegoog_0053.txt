41

(—-— e. 9 ἕ 10). Hic est, ait Polybius , orbis quo ver-
santur civitatum genera; hunc ordinem natura instituit ‚
quo varias formas et respublicas formaret mutaret
everteret , his bene cognitis aliquis quid cuique civitati
futurum sit praedicere poterit , et conicere ad quem
gradum civitas pervenerit, quis hunc sit insecuturus.
Inprimis de Romana republica iudicare poterimuS, cum ’
haec naturae congruenter ab initio orta et aucta sit
(e. 9. fin).

Tanta difficultatum multitudine haec ratio premi mihi
videtur ‚ ut omnes enumerare nihil attineat. Cur enim ,
si initio aliquis dominus adest iis viribus praeditus ut
populum ad oboedientiam cogere possit , statuamus
talem virum in civitate non aliis temporibus existere
posse , veluti dum primores imperent? nam etiam eos
hic superare possit. Deinde , num inulla civitate hunc
rerum ordinem fuisse accepimus? Ad Romanam rem-
publicam semper respexit Polybius; hunc tyranni do-
minatum post regis imperium collocavit , Tarquinii
superbi memor ¹), et eam τυραννίδα qualis in multis
civitatibus graecis extitit 2) , qua populus ab optimatium
dominatione saepe liberatus est ‚ una voce tantum per· Ι
stringit 3). ’

Hic rerumpublicarum motus naturalis ‚ et leges mo-
vendi quas indagavisse sibi videtur Polybius , plane
commenticia sunt.

 

¹) Cicero cum vulgo Aristotelis rationem sequatur (cfr. R, P.
II. c. 26 „hic 'est enim dominus populi ‚ quem Graeci tyrannum
vocant”) , uno loco Polybium secutus e regno tyrannidem fieri
dicit, Ι. e. 423 cfr. Pol. VI. c 7 ξ 8.

²) Cfr. Arist. Pol V. c. 9.

³) Pol e. 9 § 1. Apud Platonem τυραννίς oritur ex nimia ·
licentia et libidine populi, R P. VIII. p 562 sq. 3 alio loco
eam e regno oriri dicit, Polit. p. 291 E.

