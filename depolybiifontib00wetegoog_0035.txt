23

videbatur , neque quae nos in republica Atheniensi
admiramur iusto pretio aestimare poterant. Itaque
Philippi et Alexandri insidiae , quibus hi ingenio et
libertati graecis frena iniecerunt , iis videbantur novae
lucis et diei praeparationes3 laudatores temporis acti
esse non poterant nisi suis rebus dignitatem adimere
vellent. Polybius autem cum Megalopoli natus in re-
bus Achaicis gerendis vitam degeret ‚ res ante actas
iustiore pretio aestimare non didicit , quamquam studia
scriptorum Atticorum ei rectam viam indicare potue-
-rant l); sed Atheniensium rempublicam fere cum The·
bana componit ²). Demosthenem vituperat quod is ,
cum suae urbis commoda contra Macedoniam defende-
ret , se pro tota Graecia et pro Graecorum libertate
pugnasse simulaverit, et omnes Philippi socios Graecos
proditorum nomine notaverit ³). Quin etiam Demostheni
exprobrare audet quod eventus rerum adversariis eius
providentiae laudem conciliaverit ⁴); pugna ad Chaero-
neam commissa ei non est finis Graeciae sed initium
libertatis Peloponnesi ⁵). Accedebat quod foedus Achai-
cum Arati tempore nitebatur opibus Macedonicis et
Antigoni regis; eo magis proditores ‘dicere metuit Po-
· lybius eos qui antea Macedonum socii fuerant. —
· Quemadmodum in iis quae de Athenis et Macedonibus

¹) Eum omnino non intellexisse praestantiam civitatis Athe-
niensis , eo etiam probatur quod despicit libertatem popularem
VI. c. 57 ς 9. cfr. VI. c. 44.

2) VI. c. 43 sq.

3) P. XVIII. c. 14 ς 11.

4) Ibid. 5 12. Eventus sane Demostheni et Athenis adversus
fuit ‚ cum tot Graeci homines cum Philippo facerent. Sed
numquis dicere potest qualis fuisset eventus ‚ si, ut Demosthenes
voluit , omnes Graeci simul Macedonibus restitissent?

⁵) Ibid. 5 6.

