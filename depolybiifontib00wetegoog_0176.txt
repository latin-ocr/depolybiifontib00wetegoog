a·- ⁴ =
‘2' {¹⁹

164

poenis a civibus Mantineae sumptis , aliam rem omisit
quam ne iracundiae quidem et ultionis praetextu defendi
posse recte animadvertit Plutarchus; nempe Mantineae
nomine abolito Antigoneam urbem nominaverunt. -

‘Etiamsi igitur concedimus Phylarchum nimis acribus

coloribus pinxisse cladem Mantineae ‚ tamen satis con·
stat Polybium in alteram partem aberravisse, eo studio
ductum nequid culpae in Arato haereret. — Plutarchus
contra in vitis Cleomenis et Arati prudenter fontibus
usus esse ‚ et feliciter plerumque scopulos evitavisse
mihi videtur.

V1. Ea quae de pugna ad Sellasiam facta tradidit
Phylarchus , nihili facienda esse patet , cum contuleris
Polybii accuratam et copiosam huius pugnae descrip-
tionem (ΙΙ. c. 65—70). Polybius hoc loco omnes ingenii
sui et prudentiae vires ostendit et mirum quantopere
inter illos scriptores minores effulgeat cognitione rerum,
peritia, sana mente, quam facile palmam ferat et lec-
torem ad fidem inducat. Phylarchi ¹) contra narratio
per se suspicionem movet. DamoteleS, inquit ‚ ab An-
tigono mercede corruptus , fraude Cleomenem irretivit;
is enim a rege iussus exquirere quid in animo haberent
Illyrii et Acarnanes , qui ne alterum cornu circumveni-
rent metuebat Cleomenes , consulto falsum rettulit nun-
tium , quo factum est ut regis frater ab Illyriis dolo
superaretur; et mox ipse Cleomenes , suis adversariis
Macedonibus iam fere profligatis , tergum vertere coge-
retur ne undique hostes adorirentur. Ineptae sunt
eiusmodi ambages scriptoris ‚ qui cum heroem suum
invictum haberi studeat , huic stu'dio veritatem antepo-
nat et incertis rumoribus fidem habeat.

VII. Res Antigoni et Cleomenis post pugnam ad

 

¹) Plut. Cleom. c. 18.

 

