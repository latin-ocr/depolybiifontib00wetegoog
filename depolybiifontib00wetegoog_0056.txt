44

'qui philosophum se esse profiteretur suo iure hac ratione
egit , neque philosophi muneris fines transgressus est ,
cum nemo melius quam ipse persuasum haberet illam
optimam rempublicam qualem informavisset nunquam
exstitisse , et totam ratione et mente eam contineri3
quaesivit tantum quid fieri posset , quid probabile et
optandum esset. Sed Polybius longe a vero deflexit
cum affirmaret hunc certum esse rerum publicarum
orbem , eumque natura ita esse institutum , denique usu
confirmatum ¹). In Polybium etiam rectius quam in
Platonem vertere possumus quod Aristoteles vir acu-
tissimus recte in hoc reprehendit „nieaedvmv δ’ οὐσῶν
ὀλιγαρχιῶν καὶ δημοκρατιῶν, ὥς μιᾶς οὔσης ἑκατέρας
λέγει τὰς μεταβολὰς ό Σωκράτης ²). Revera Polybius
egit quasi eae civitatum formae semper eaedem et
constantes fuissent, neque vidit ea nomina complecti
innumerabiles civitatum formas , quarum ne binae qui-
dem fere in Graecia similes fuissent.

Deinde hac in re minime sibi constare videtur Poly-
bius , non solum quod septimum etiam civitatis genus
inducat , genus mixtum , cui locus non est in illo sex
formarum orbe , sed inprimis quod septimum illud genus
etiam perniciei non obnoxium esse statuerit. Nam cum alia

¹) Minime assentior v. d. La-Roche (pag. 20) haec dicenti:
„Nur dasz scheint seiner Anschauung eigenthnmlich und uber-
rascht durch die Tiefe des uber antike Geschichtsbetrachtung
*fast hinausgehenden Gedankens , dasz er diese staatlichen
Entwickelungsfasen als schon mehrmals dagewesen und noch
knnftig bevorstehend annimmt.” Et pauHo post: „Man wird,
um richtig zu urtheilen ‚ in derartigen tieferen politischen und
historischen Einblicken (ἒ) nicht etwa intuitive Gedankenblitze
eines seine Zeit uberragenden Genius erkennen durfen.” Neque

ea sententia Polybio propria est, contra Platoni, neque vera est.
2) Arist Pol. V. c. 12.

