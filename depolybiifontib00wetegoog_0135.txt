123⁴

fuisse belli gerendi morem a Fabio institutum a. 2 1 7
(cfr. Liv. XXII. c. 1 2); hanc rationem igitur diutius
tenuisse Romanos ait Polybius ‚ ad annum 2 11. —
. Livius id minime concedit; contra ita auget et tam
prolixe exponit omnia incepta quae minus prospere
Hannibali cesserunt , omnia parva detrimenta ab eo
capta, ut fere oblitus esse videatur quam ingens peri-
culum Romano nomini etiam tum immineret ‚ quam
formidolosus adversarius iis annis 2 1 6-—2 1 1 Hannibal
cum exercitu suo victore Romanis fuerit; ita res expo-
suit ut facile lectorem opinio fallere posset quasi iam
obsoleverint vires Hannibalis , et viribus Romanis vulgo
inferiores fuerint. Sic etiam eo loco rem admodum
exaggeravit , ubi dicit: „itaque hercule ‚ velut si cum -
alio exercitu a Capua exiret , nihil usquam pristinae
disciplinae tenuit'’ (XXIII. e. 18), et eo loco 'ubi Mar-
cellum dicentem inducit (a. 2 1 5 ad Nolam) „Capuam ,
Hannibali Cannas fuisse , ibi virtutem bellicam ‚ ibi
militarem disciplinam, ibi praeteriti temporis famam ‚
ibi spem futuri extinctam'’ (XXIII. c. 45); et merito
haec omnia paullo post retractare debuit ¹). —- Tamen
etiam in Livii narratione eiusmodi signa insunt ‚ e qui-

bus fere invito auctore augurari possit quantopere Ro· ’

manis superior etiam tum fuerit Hannibal, quam caute
ducibus Romanis agendum fuerit ne novis cladibus
obruerentur. Non solum iisdem quibus Polybius verbis
pavorem et trepidationem civium Romanorum exponit
cum a. 2 1 1 Hannibal ad urbem castra haberet· (XXVI.
e. 9.) sed etiam ipsis consulibus et praetoribus magnae

 

¹) XXVIII. e. 12 „ac nescio an mirabilior adversis quam
secundis rebus fuerit (Hannibal), quippe qui — ita quodam
vinculo copulaverat eos (milites suos), ut nulla nec inter ipsos
nec adversus ducem seditio extiteris cfr. P. XI. c 19.

