29

illud respuitur. Itaque hoc modo oritur iustitia civilis,
sive ad rempublicam pertinens. — Polybius virtutum
originem quaesivisse videtur in usu atque experientia
generis humani, et in illa ratiocinatione hoc propositum
vehementer probandum esse censeo; haec ratio veris·-
sima et multo sanior quam Platonis , qui cum virtutes
divinitus animis incussas esse statuat ¹) , nihil explicet ,
contra rem magis obscuram reddat. Sed praeter ratio-
nem qua utitur nihil verum et probandum esse censeo;
exempla ‘quae dat minime sufficiunt ad rem explican-
dam. Nam quamquam iis exemplis illustrari recte
potest qui factum sit ut cives eas virtutes quarum
pretium antea in vita privata tantummodo experti sint
etiam aliis imponi et praescribi velint, etiamsi iis cum
his aliis nulla consuetudo intercedat , et ut cives eorum
facinorum poenas dari cupiant quae cum in alios com-⁶
missa sint , sibi ipsis statim damno non sint: id est ,
quomodo leges et iustitia publica orta sint: -- nemini,
opinor, haec exempla sufficere videbuntur ad explican-
dum quomodo ipsa virtus , ipse iustitiae sensus in rudi-
bus priscorum hominum mentibus ortus et confirmatus
sit. Iustitiae sensus neque in educatione liberorum
neque in ira ob beneficia male remunerata primum
conspicitur: adfuit et viguit ubi primum ‘homines in-
columes ipsos vivere et rem. suam familiarem intactam
se servare cupierunt, quod fieri non posse mox experti
sunt nisi aliis idem concederent. Deinde quod dicit ,
ex iustitiae sensu factum esse ut reges ratione regnare
possent et crearentur, id plane improbandum esse mihi
videtur3 consuetudo obsequendi, lucri quaestus, quo
nonnulli incitantur ad regi opem ferendam , praeter ea
aliae res , magis hac in re valuisse mihi videntur.

 

¹) Ex gr. Plato Polit. c. 47 (pag. 309 C.)

