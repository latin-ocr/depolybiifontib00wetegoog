205

studio l) facile tribui potest; itaque fidei Polybianae
insigne extat testimonium 2). Belli in Hispania a Catone
a. 1 95 gesti dubitari potest an auctor Polybio fuerit

- Cato; Polybianum nihil superest nisi unum fragmentum

(Plut. Cato M. c, ιο) , quod a Livii traditione alienum
est 3). Quae praeterea in bello Persico a Plutarcho
allegatur epistola Scipionis Nasicae (Plut. Aem. c. 1 5
sq.; c. 18 sq.; c. 21) eam non secutus est PolybiuS‚
cuius traditio extat ap. Liv. XLIV. c. 2 3—46. De hoc
bello (cuius pars prior extat P. a. L. XLII. e. 48——67‚
P. XXVII. c, 8 sq.) praeter scriptores Graecos de Per-
seo rege quorum supra mentionem feci , auctores Ro-
manos Polybio fuisse apparet , ut animadvertit Nissen ⁴),
e copia nominum Romanorum; ea enim in hac parte
Livii crebriora sunt quam in reliquis partibus Polybia-
nis, Deinde P. a. L. c. 49 diligenter describitur qua
maiestate Licinius consul (a. 1 7 1) ab urbe profectus sit;
cuiusmodi res fere amittere solent Polybii auctores
Graeci3 Polybius rem sua meditatione etiam auxit.

Denique ad auctores Romanos diserte etiam provocat - κ

*Polybius (ap. Liv. c. 55) de periculo exercitus et con-
sulis Romani prope Gomphos ‚ quod magnum fuisse
„ne Romani quidem abnuunt''.

Ad scriptorum numerum de quibus egi , accedit in-
numera copia librorum ‚ commentariorum , epistolarum
publice editarum qualia bibliothecae eius aetatis con-
tinuisse credibile est , et quae neglegere non erat dili-

 

1) Liv. XXXIV. c. 153 cfr. Peter Hist. Rom. Rell. p. CXXXXV.

2) Nissen UnterS. p. 182.

3) De fontibus Livii (Catone) et Plutarchi in rebus Catonis
vid. Nissen Unters. p. 155 sq., p. 292-2983 Peter l. l.; Η.
Iordan , M. Catonis praeter libr. de r. r. quae extant, 1860.

4) P. 104.

