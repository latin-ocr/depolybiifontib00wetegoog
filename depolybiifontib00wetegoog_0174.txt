162

habendam esse cense0. Sed constat ob id facinus
Aratum de Aristomacho supplicium sumere non po-
tuisse. Nonne postea eum secum amicitia conciliare
studuit? nonne summum inter Achaeos magistratum
ille obtinuit? Si illius facinoris causa eum supplicio
dignum esse crederet Aratus , pacem oblatam recusare
nedum ipse pacem offerre , et in bello perseverare
debuerat; quod cum non fecerit, illi facile* ignosci
posse Aratum censuisse apparet. -- Immo huic crude-
litati plane aliae causae fuerunt. Quae Plutarchus tradit
ostendunt , saepius invidiam quandam et aemulationem
fuisse inter Aratum et' eos qui, cum antea tyranni
fuissent , imperio abrogato cum Achaeis se coniunxis-
sent. Sic Lydiades , Megalopolitanorum tyrannus , post-
quam foedere acceptus est , crebra et vehementi con-
tentione cum Arato conflixit , quae etiam illi mortis
causa fuit 1). Aristomachus autem cum praeturam
obtinuisset , Aratum invitum Athenis reverti iusserat 2) ,
in agrum Lacedaemoniorum invasurus; paullo post
Aratus , ad Pallantium Cleomene occurrente exig-uis
copiis , cum Achaei multo maiorem haberent exercitum,
magno cum suo dedecore impedivit quominus pugnam
iniret Aristomachus ³). Hac ira commotus Lydiades
Arati nomen ad Achaeorum concilium detulit , et veri-
'simillimum est hanc rem aemulationem Arati et Aris-
tomachi in odium capitale auxisse. Certe Polybius

aequi iudicis munere functus non esse videtur , qui cum ’

Aratum debili arg-umento usus culpa levasset , Phylar-
chum acriter reprehenderit. .
V. E Polybio discimus , Phylarchum interitum Man-

 

¹) Pl. Arat. 37 et 35 fin.
2) Arat. c. 35.

3) Ibid. et Cleom. 4.

