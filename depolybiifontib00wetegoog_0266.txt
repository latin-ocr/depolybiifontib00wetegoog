254

composuit , non sine quadam arte id egit ‚ ut varia
adversariorum studia et opiniones lectori proponeret;
itaque magni aestimandae sunt ‚ etiamsi facile concedo
artem Polybii inferiorem esse Thucydidis.

Quid ante 1 67 de Romanis censuerit Polybius dictu
difficilius est ‚ cum sententiam suam iuvenilem fere
celaverit; de ea supra egi. Postea cum scriberet ‚
eadem pietate qua antea Aratum, iam ScipioneS, Aemi-
lios , eorum amicos ‚ amplexus erat. Percunctantibus
nobis quid tum de imperio Romano , de statu reliqua-
rum gentium , de consilio Senatus , denique de rebus
romanis externis iudicaverit Polybius —- nam de rebus
domesticis , de contentionibus plebis et patriciorum ‚ de
potestate comitiorum eum certum quoddam iudicium
tulisse non videmus; satis habuit ea exposuisse quae
aut ipse observaverat aut e Fabii , Catonis aliorum libris
cognoverat ¹) —- hoc ubique apparebit , eum cum Sci-
pionum parte stetisse et eadem¹ probanda , eadem re-
prehendenda ei videri quae amicis eius Romanis. Quod
ut probem , exilia tantum fragmenta Polybiana mihi
suppeditant3 sed ea quoqua materiem aliquam praebent.
Consilium Senatus , vel quod potius dicam eius partis
quae tum in Senatu potentior erat ‚ non semel impro-
bavit Polybius; aliquot locis diserte addit eam a iustitia
et aequitate longe aberrasse. Sic acerbe reprehendit
quod Callicrati aurem praebuerit ‚ quare factum sit ut
mox adulatoribus multis comparatis , veris amicis caru-

 

¹) Nitzsch (Polybius) cum Scipionem libertatis popularis den-
fensorem fuisse statueret, quam causam tamen paullo ante
mortem non sine dedecore deseruisset, Polybium huius studii
socium ¹ et fautorem fuisse censet. Tota haec ratio quatenus ad
P. pertinet certis argumentis carere mihi videtur. Ceterum cfr.
supra p. 178 et 185 et 198. ⁴

 

 

