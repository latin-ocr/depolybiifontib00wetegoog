111

et oppugnationem Sagunti ‚ qua de re etiam diligentius
inquirit c. 2 1 ubi exponit quid attulerint Poenorum
oratores ad culpam suam levandam. Hoc consilio duc-
tus c. 22—28 foedera repetit olim a Romanis cum
Poenis icta3 e. 29 exponit quomodo Romani probave-
rint ea a Poenis violata esse ‚ denique c. 30 concludit
addens quid de hac accusatione ipse censeat ‚ et confi-
tetur Romanos recte · hoc conqueri, Poenos frustra se
excusare.

Magnae laudi Polybio est ducendum quod rem iam
toties expositam et tritam denuo tractare suscepit ,
utriusque partis argumenta e Fabio et ex auctore quo-
dam Carthaginiensi cum cura ponderans; sed etiam
quod neutrius auctoritate deceptus nova argumenta
indagavit et clare exposuit hoc bellum etiamsi sexcenta
foedera a Poenis violata essent ‚ iis fuisse ‘non solum
necessarium ‚ sed etiam iustissimum. Quae praemittit
c, 6 sq. de verbis causa ‚ praetextus , initia ‚ inutilia
nobis videntur; lubrica via ingressus est cum definire
conaretur verbum „causa” , neque nos ea secuturi su-
mus, Deinde ut supra exposui, summae temeritatis
(ἀλογίας) frustra accusat Fabium , cum is dixisset nemi-
nem τῶν ἀξιολόγων probavisse Hannibalem, sed a po-
pularibus mox superabantur. Tamen recte Fabium ’
refutavit Polybius ‚ causas belli ad Hasdrubalis super-
biam referentem. Fabius causas belli ita explicavit ut
a viro senatorii ordinis ‚ qui eo ipso tempore vel paullo
post rempublicam administraverit , expectari possit.
Senatui Romano haud ignotum erat ‚ magnam Poeno-
rum partem ‚ et eam quidem quae ex amplissimis viris
constaret ‚ magistratibus , senatoribus, centumviris , cui
dux et auspex esset Hanno ‚ summopere studere ut
pacem servarent ‚ qua sola contra populi licentiam et
gentis Barcinae gratiam crescentem se defendere pos-

